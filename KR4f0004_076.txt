# -*- mode: mandoku-view; -*-
#+TITLE: 御製文集
#+DATE: 2015-08-25 00:27:58.445319
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 二集卷四十二
<pb:KR4f0004_WYG_076-1a>¶
欽定四庫全書¶
御製文二集巻四十二¶
　贊¶
　　五代人畫伏虎羅漢贊¶
竹下婆娑坐而頂露嗟爾牛哀何不可度亦無慈力亦¶
無威神芒鞋木杖隨物為羣馮婦攘臂劉昆渡河世傳¶
竒事奈何奈何¶
　　丁雲鵬掃象贊¶
<pb:KR4f0004_WYG_076-1b>¶
普賢大士佛功徳智行願恒沙度未來世六牙馴伏其¶
名曰象設如有為功徳亦障督視掃之以物喻理然非¶
了義半提而已¶
　　陳居中畫無量夀佛贊¶
混沌以前火刦以後一刹那間是無量夀蓮座御牛慢¶
擬猶龍咄哉濫觴六祖五宗¶
　　玉刻達摩贊¶
地既載水水豈非地踏步以行殊非竒事西来西返前¶
<pb:KR4f0004_WYG_076-2a>¶
波後波如是如是作麽作麽¶
　　宋人達摩像贊¶
貝多樹下趺坐觀空九年面壁同乎不同一花五葉東¶
土流傳擎拳豎拂紛矣談禪¶
　　吴道子畫寳積賔伽羅佛像贊¶
金甲裝校現賔伽羅以威神力降伏諸魔寳葢住空八¶
部拱手既舞既歌亦空亦有瘦金所識道子作圖如水¶
中月是乎否乎¶
<pb:KR4f0004_WYG_076-2b>¶
　　丁觀鵬十八羅漢贊¶
　　　第一阿(迎/阿)機達尊者¶
出王舍城詣耆闍崛何以隨行拄杖蠅拂履空如地詎¶
曰神通不有而有不空而空¶
　　　第二阿資答尊者¶
乗桴抱膝亂彼滄溟鬼伯四五使之負行髙矚雲霄不¶
霑泥水漢渚浮槎視此小矣¶
　　　第三㧞納㧞西尊者¶
<pb:KR4f0004_WYG_076-3a>¶
示少者相拔納㧞西經巻在手不議不思設謂坐忘是¶
野狐禪侍者擊磬響寂自然¶
　　　第四嘎禮嘎尊者¶
學人膜拜尊者閉目示以無示青山緑竹聞詩三百一¶
言蔽之此不言者可與言詩¶
　　　第五㧞雜哩逋荅荅喇尊者¶
眉毛拖地以手挽之全身直指㑹者為誰曲録其腰凍¶
梨其面不以聲求不以色見¶
<pb:KR4f0004_WYG_076-3b>¶
　　　第六㧞哈達喇尊者¶
數珠在手百八琉璃爾問我荅妙諦無遺流泉出峽去¶
而為川三乗演盡法爾如然¶
　　　第七嘎納嘎巴薩尊者¶
石橋之上屧步欲過過将何徃来又従那上猗修竹下¶
俯流水刹那萬刦應復同此¶
　　　第八嘎納嘎&KR0034;喇錣雜尊者¶
從佛聞道迦毘降生比肩進步如鏡中行檀那第一不¶
<pb:KR4f0004_WYG_076-4a>¶
住檀那是七佛偈真六波羅¶
　　　第九㧞嘎沽拉尊者¶
手鍼自縫慣補破裳童子猴子捻線其旁三既非三一¶
豈是一是非非是半得半失¶
　　　第十喇乎拉尊者¶
行脚事畢宴坐以嬉欲爬其背養和手持癢既自知養¶
和何有夢中佛事視此同否¶
　　　第十一租查巴納荅嘎尊者¶
<pb:KR4f0004_WYG_076-4b>¶
香積食畢童子洗鉢一粒不受大觧大脱手持一巻了¶
義細探従何悟入盖是楞嚴¶
　　　第十二畢那楂拉㧞哈喇錣雜尊者¶
倚松而立有鬼立前顧之若怖又若見憐憐即是慈怖¶
豈非悲普門大士無為而為¶
　　　第十三巴那塔嘎尊者¶
佛大弟子傳律之宗而不縛律禪教胥通右執如意意¶
将奚如是塗毒鼓是摩尼珠¶
<pb:KR4f0004_WYG_076-5a>¶
　　　第十四納阿噶塞納尊者¶
妙法蓮華諸佛開塔以手擎之世界畢納是何神通尊¶
者弭口㑹在汝邉有㑹則否¶
　　　第十五鍋巴嘎尊者¶
义手當胸如滿月容披衣七條示以吾宗笠子弗戴直¶
露頂相丈六丈六即真即妄¶
　　　第十六阿必達尊者¶
三十二相八十種好云佛有此是謂顛倒波斯捧杯滿¶
<pb:KR4f0004_WYG_076-5b>¶
盛甘露是不二門無物不度¶
　　　第十七納納荅宻荅荅喇尊者¶
盋盂之中飛迸銀水獰龍乗雲直入其裏龍大盂小如¶
何可容偶作逰戲非謂神通¶
　　　第十八嘎&KR0034;巴達喇瑪尊者¶
猛獸蹲前摇尾可愛恰是沙彌摩頂受戒何事國清豐¶
干饒舌大空小空熾然分别¶
　　丁觀鵬畫三世佛像贊¶
<pb:KR4f0004_WYG_076-6a>¶
我聞如是調御有言一彈指頃三世如然過去未来及¶
與現在胥不可得是所以乃云何堂堂而俱現相具三¶
世稱各印以掌於極樂界晏息優㳺著筆之先畫師悟¶
由¶
　　丁觀鵬畫觀世音像贊¶
瑞蓮池中擁起綵雲種種相好現是普門慈具無緣悲¶
含同體救種種難非彼非此娑羅樹上一花一果方便¶
示人無可不可¶
<pb:KR4f0004_WYG_076-6b>¶
　　丁觀鵬畫地藏菩薩像贊¶
七寳盆内滿如意珠大士宴坐十王敬趨地獄一空豈¶
不善妙無奈衆生三塗六道稽首皈依甚深願海誓不¶
成佛以衆生在¶
　　丁觀鵬畫四天王贊¶
　　　東方提唎答喇阿□持國天王¶
須彌山王東面半腹王曰持國揵達婆主(即乾闥婆孔/雀王經作如)¶
(是/譯)擁䕶如來除煩惱憂夀命百嵗得見百秋¶
<pb:KR4f0004_WYG_076-7a>¶
　　　南方畢&KR0034;(楂/哈)&KR0034;增長天王¶
以浄石鉢施供如来正念增長速証菩提住於南方掌¶
俱槃荼(即鳩/槃荼)頞蜜怛羅慧劍手拏¶
　　　西方畢&KR0034;&KR0034;□廣目天王¶
正西天王亦名廣目是那伽主(此云/龍)百千眷屬決江開¶
瀆䕶守伏藏得清浄心人天供養¶
　　　北方&KR0034;沙喇斡那阿多聞天王¶
是藥义主(或名/夜义)曰毘沙門(又曰鞞沙門/譯經者互異)右建寳幢左捧¶
<pb:KR4f0004_WYG_076-7b>¶
塔雲賢刦千佛均所受記以無為心而為䕶衛¶
　　陳居中畫釋迦佛贊¶
獅座之上青蓮開朶現天人師跏趺以坐曰相曰好自¶
然而成無為無事放大光明雙手結印是演法輪滿字¶
半字何果何因¶
　　陳居中畫羅漢贊(次右/)¶
指出乾闥手扶禪杖塔或倚肩缾或擎掌或佩法輪或¶
持拂子如意如誰數珠數此虎馴若貍以手撫之全身¶
<pb:KR4f0004_WYG_076-8a>¶
威猛滿志慈悲¶
　　陳居中畫羅漢贊(次左/)¶
有肅其容有怡其面䏺肛者咍戍削者粲少者童顔老¶
者龎眉鉢貯浄飯尺守毘尼明珠在握戲彼癡龍應真¶
二九像示居中¶
　　如松柏之茂贊¶
崇宫夀安安娯¶
夀母嵗嵗承¶
<pb:KR4f0004_WYG_076-8b>¶
歡大慶益茂(叶/)重簾暖閣用奉冬温沐手撰述供¶
目顧存畫代以書書宛成畫夀字逾萬延¶
釐申介如松及柏其茂無央為殿九祝櫽括六章一字¶
一年¶
年與字永敬待¶
九旬新圖筆秉¶
　　白玉福禄夀如意贊¶
和闐瑞珍耆闍寳器夀獻¶
<pb:KR4f0004_WYG_076-9a>¶
萱闈福禄並致洪範疇一中庸得次景福維祺¶
遐齡永世三朋之作¶
八旬初暨願百倍兹無不如意¶
　　宋人畫達摩贊¶
直指上乗不屑聲聞未契梁武彼何足云渡葦已畢藉¶
草以坐廓然無聖亦復無我食罷洗鉢袖手而咍一花¶
五葉濫矣紛哉¶
　　仇英畫普賢像贊¶
<pb:KR4f0004_WYG_076-9b>¶
普賢大士願海甚深本功徳智具修習心三千大千諸¶
佛所在無弗供養無弗懴悔禪枝垂蔭慧草生芽底須¶
七寳祗據六牙凡屬有為不離一象坐而伏之人天遍¶
仰¶
　　和闐玉達摩渡江屏風贊¶
佛大勝多六宗建立達摩破之謂涉修習六波羅蜜豈¶
非習修以無建立認性隨流一葦中流弗南弗北曰有¶
二宗毫釐差慝藉曰頓漸何異有為玉人鑿像不語得¶
<pb:KR4f0004_WYG_076-10a>¶
之¶
　　吴道子畫文殊像贊¶
威音已前㕘佛宗風示童子像於賢刼中堂堂獨立經¶
巻手持三藏五乗可以盡之西域耆闍震旦五臺彈指¶
現身不費徃來道子妙繪浄業習薰葉衣永住妙吉祥¶
雲¶
　　和闐玉鏤面壁達摩圖贊¶
化被五印法度六宗爰來震旦闡佛真風廓然無聖梁¶
<pb:KR4f0004_WYG_076-10b>¶
王不識渡江而北少林面壁神光㕘承黙爾端坐立雪¶
㫁臂乃名慧可初無言示曰安心竟壁契其㫖至今玉¶
瑩¶
　　宋人畫白衣大士贊¶
綠草如雲白衣似水撫膝宴坐清浄無比清故非染浄¶
故非紛弗離本念是為普門本念云何妙觀察智莫不¶
悲度莫不慈濟衆生所仰現前豈殊設曰應感尚屬汙¶
塗¶
<pb:KR4f0004_WYG_076-11a>¶
　　玉鏤達摩贊¶
厜㕒趺坐面壁依然少林之石詎比和闐是語然乎曰¶
然即否面者已非壁復何有同斯一花異斯五葉是即¶
拈手是即笑頰崑崙蔥嶺地脉相連冺歸去來示現隨¶
緣¶
　　宋人畫文殊贊¶
現童子相侍天人師與物無二具體而微一巻在手義¶
括三乗滿字半字何所何能巍巍相好示蹟五臺草衣¶
<pb:KR4f0004_WYG_076-11b>¶
被髮同異漫猜作者何人不留名氏稽首慈雲如然法¶
爾¶
　　和闐玉鏤羅漢贊¶
嵌巖獨坐浄瓶持手一彈指頃非空非有竹杖傍倚蕉¶
葉上覆(叶/)剖盡心無擘開節紐天鹿伏馴銜芝在口於¶
何為獻於何為受崑崙之墟環貽王母應真示現不脛¶
而走¶
　　趙奕畫白衣大士贊¶
<pb:KR4f0004_WYG_076-12a>¶
白衣披身金仙灌頂大慈大悲性志平等浄瓶在手㵼¶
為水雲合掌其上善財殷勤無示固非有示豈是曰聖¶
曰凡孰彼孰此¶
　　牙刻五百羅漢贊¶
應真五百各具神通須彌可把芥子能容巧匠㑹意寫¶
以銛鋒方廣三寸變化無窮鹿苑巍煥雁塔穹窿騎麟¶
駕鶴來徃其中是何佛法是何鬼工象脅林園意樹菁¶
葱伊婆羅那同乎不同¶
<pb:KR4f0004_WYG_076-12b>¶
　　劉松年羅漢贊¶
倚菩提樹俯視伊尼如示妙偈知乎不知樹頭結果其¶
果纍垂猨猴登樹摘果以嬉童子攓袂仰而承之有色¶
有象無意無為細入毫髮匪夷所思金剛四句一幅全¶
披合掌欲詢應真伊誰¶
