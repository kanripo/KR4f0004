# -*- mode: mandoku-view; -*-
#+TITLE: 御製文集
#+DATE: 2015-08-25 00:27:57.370452
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 初集卷十六
<pb:KR4f0004_WYG_016-1a>¶
欽定四庫全書¶
御製文初集巻十六¶
　碑文¶
　　文廟碑文¶
天生烝民若有恒性人道立焉亶生聰明神聖作之君¶
作之師以厚其生以正其徳綱常之所以不墜倫類之¶
所以相維相保於天地間者斯焉是頼古聖皇繼天立¶
極君師之道兼隆夐乎尚矣繼是以来雖代有君而克¶
<pb:KR4f0004_WYG_016-1b>¶
盡其為君之道者盖寡若夫同天地亘今古繼往聖開¶
来世特立為師之道於宇宙間者則惟我¶
先師孔子一人敬維¶
孔子集羣聖之大成祖述憲章垂教萬世使後之帝王¶
建極綏猷得有所遵循以求治法道法之大全由之則¶
治悖之則亂大哉¶
孔子功參乎覆載明並乎日月生民以来未有盛焉者¶
也我¶
<pb:KR4f0004_WYG_016-2a>¶
列祖撫御寰區叙彞倫明禮樂諴民阜俗一惟¶
孔子所傳之大經大法是矩是式微言奥義悉推闡而¶
表章之統緒相承心源符契欽敬追崇之盛典超越往¶
代具在彞章予小子懋學書闈景行志切逮寅承丕緒¶
祗奉¶
先猷夙夜兢兢繹思聖道越乾隆三年季春上日躬釋¶
奠於¶
先師前期飭官庀材崇飾廟貌特命大成殿大成門覆¶
<pb:KR4f0004_WYG_016-2b>¶
以黄瓦崇聖祠覆以緑瓦稱朕慕道崇師至意記曰禮¶
時為大宜次之稱次之先王之制禮也順於鬼神合於¶
人心惟其稱而已太學者帝王尊師之地盡禮備物以¶
明尊也稱其徳而不為過宜莫大焉抑非以炫耳目之¶
觀也欽崇至道敷政教以淑羣黎法¶
祖隆¶
師罔敢或斁俾薄海内外無一夫不與被¶
聖人之澤斯朕志也夫乾隆四年己未用允廷臣之請¶
<pb:KR4f0004_WYG_016-3a>¶
勒文紀事以垂示於奕世系以詩曰¶
於昭道統淵源三五¶
至聖挺生立極萬古贊修删定為帝王師天地悠久斯¶
文在茲惟我¶
祖¶
宗惇崇典禮爰謁林廟爰封祖禰予膺鴻緒彞憲是承¶
釋奠視學大昕鼓徴萬仭宫墻圜橋首善笙鏞斯陳俎¶
豆斯薦眈眈翼翼鳥革翬飛制符宸居金碧流輝丕煥¶
<pb:KR4f0004_WYG_016-3b>¶
宏模神明所宅玉振金聲永揚教澤式眎兆庶式育才¶
賢光宣文治億萬斯年¶
　　重建泰山神廟碑文¶
國家秩祀之典方望實惟最重而泰山為五嶽宗長功¶
用顯彰為徳尤盛廟貌之在山巔者歴有年所夐乎邈¶
矣鬱攸不戒宜用鼎新粤以乾隆六年特遣專官董建¶
靈宇殿庭廊廡門序觀闕崇閎壯麗鳥斯革翬斯飛眈¶
眈翼翼琉璃丹碧輝映日星黼座璇題像設神御穆然¶
<pb:KR4f0004_WYG_016-4a>¶
其容笵金惟肖山半為香亭寳鼎中峙覆以重簷載陟¶
斯憩興仰止焉鳩役庀材胥出内帑公旬不勞經費不¶
損凡土木之工若干閱期有六旬而竣朕惟岱為方岳¶
昉於虞書列於禹貢紀於周官詳於春秋傳蓋河泲淮¶
海川瀆環滙扶輿積髙之氣磅礴藴結靈淑鍾萃蔚為¶
神臯奠坤維而翊天縡方位屬震盛徳在木得造化生¶
生之元故觸石出雲不崇朝而遍雨天下功至仁也澤¶
至溥也我¶
<pb:KR4f0004_WYG_016-4b>¶
列祖撫一海㝢懐保烝黎一體天地大生廣生之心為¶
神人主明徳馨香¶
神庥昭格予一人寅承基緒夙夜兢兢事神保民罔不¶
祗肅彼登封告成刻石紀號金泥玉檢往牒所誇矯誣¶
侈大之事繄寡昧所不敢知而乂寧方夏阜殖羣生俾¶
庶而富俾夀而臧尚其恵邀嘉貺錫羨介祉以篤我國¶
家無疆之慶則所以崇禮展敬揭䖍妥靈其何敢後焉¶
爰勒詞琬琰昭示永永系以銘曰¶
<pb:KR4f0004_WYG_016-5a>¶
巖巖泰山駿極于天有虞肆覲肇祀用䖍牲幣祝號秩¶
視三公匪僭匪瀆曰以報功伊¶
神之功霖雨萬國載生載殖食我¶
神力春也其時仁也其徳體乾之元以立坤極奕奕新¶
廟穹峙層霄易陶以金以禦剛飈雲生桂棟雨挾松濤¶
俯瞰榑桑日觀岧嶤雕甍珠網鋪金墄玉紫殿靚深黼¶
衮端穆月馭星軿林霏馥郁靈貺孔時錫茲介福降神¶
毓秀賢哲克生時暘時雨百榖以成陋彼陟封七十二¶
<pb:KR4f0004_WYG_016-5b>¶
代成民致神往訓是佩肸蠁斯通鑒格斯在祗薦明禋¶
於萬千載¶
　　安佑宫碑文¶
序昭穆以祀其先祖有功而宗有徳建報本之義為萬¶
古之經者宗廟之制三代以上即有之繼人之志述人¶
之事者所當謹也設裳衣以如其生朔有酌而望有獻¶
盡事親之禮抒不匱之思者原廟之制西漢以来始有¶
之繼人之志述人之事者弗敢廢也後世神御殿亦猶¶
<pb:KR4f0004_WYG_016-6a>¶
漢原廟之義耶然漢之原廟不過月出衣冠一逰耳至¶
宋之時乃有神御之名蓋奉安列朝御容所也上元結¶
燈樓寒食設秋千其視漢為已備矣而崇建徧郡國奉¶
祀或禪院識者多議其非禮焉我¶
皇祖聖祖仁皇帝在位六十餘年恩澤旁覃僻邑窮谷¶
圓頂方趾之衆飲其徳而不知子孫臣庶躬被教育者¶
宜其謳歌慨慕而無已思也是以雍正元年我¶
皇考世宗憲皇帝謹就大内夀皇殿奉安¶
<pb:KR4f0004_WYG_016-6b>¶
御容朔望瞻禮牲新時薦而於¶
皇祖所幸暢春園亦陳薦如禮非輕為此創舉也我¶
皇祖有非常之澤及天下是以¶
皇考合天下之情亦以非常之禮報之有漢宋備物備¶
禮之誠而無宋代徧及郡國祀繁致䙝之譏也予小子¶
嬛嬛在疚顧諟¶
皇考之陟降勅明旦凛紹庭良法美政布在方冊者謹¶
守而弗敢失既就夀皇殿東室䖍奉¶
<pb:KR4f0004_WYG_016-7a>¶
皇考御容以配¶
皇祖念茲圓明園我¶
皇考向日逰觀在囿在沼之地也其何忍恝視爰擇爽¶
塏之地具殿廡之規為室九敬奉¶
皇祖御容於中奉¶
皇考配東一室匪惟予小子罔極之思羮墻之慕藉以¶
稍抒亦欲使後世子孫凛覲揚之志勤堂構之基所謂¶
禮以義起有其舉之莫敢廢也鳩工於乾隆庚申而蕆¶
<pb:KR4f0004_WYG_016-7b>¶
事於癸亥所司以碑文請乃序其事如左而繋之以詩¶
懿茲苑囿¶
皇考所作土階茅茨遵堯之約匪誇丹雘有窅谿壑匪¶
沸管絃有唳雲鶴詎美之求惟¶
聖所樂我龍受之中心惕若宅是廣居九有是度¶
祖武斯繩宏規敢畧爰相其地載斟載酌爰創其模載¶
經載落廟貌巖巖堂皇綽綽有閑旅楹有梴松桷周之¶
以郛其郛嶽嶽環之以池其池㶁㶁其水何有鳶飛魚¶
<pb:KR4f0004_WYG_016-8a>¶
躍其宇何有網軒珠箔¶
神御孔安心乎莫莫来覲来齋曰望曰朔於萬斯年予¶
誠永託¶
雍和宫碑文¶
我¶
皇考世宗憲皇帝肇封於雍邸在京師艮維與太學左¶
右相望迨¶
紹纉大統正位宸極爰命舊第曰雍和宫設官置守甍¶
<pb:KR4f0004_WYG_016-8b>¶
宇堊飾無増於昔示弗忘也越嵗乙夘弗弔昊天¶
龍馭上賔攀髯莫逮維時喪儀具展禮當奉移念斯地¶
為¶
皇考藩潛所御攸躋攸寧幾三十年¶
神爽憑依倘眷顧是迺即殿宇而飭新之以奉¶
梓宫易覆黄瓦式廓門屏櫺星綽楔規制畧備洎¶
山陵禮成於此敬安¶
神御嵗時展禮至於今十稔予小子紹庭¶
<pb:KR4f0004_WYG_016-9a>¶
陟降之忱朝夕罔釋深惟¶
龍池肇迹之區既非我子孫析珪列邸者所當䙝處若¶
曠而置之日久蕭寞更不足以宏衍慶澤垂燾於無疆¶
曩我¶
皇考孝敬昭事我¶
皇祖凡¶
臨御燕處之適且久者多尊為佛地曰¶
福佑寺則¶
<pb:KR4f0004_WYG_016-9b>¶
沖齡育徳之所也曰¶
恩佑寺則¶
鼎成陟方之次也永懐¶
成憲厥有舊章而稽之往古修真本唐髙龍躍之宫慈¶
慶乃渭水慶善之宅宋則祥符錫慶祠號景靈咸因在¶
潛之居實曰神明之隩後先一揆今昔同符是用寫境¶
祗林荘嚴法相香幢寳網夕唄晨鐘選髙行梵僧居焉¶
以示蠲明至潔也以昭崇奉至嚴也以介福釐至厚也¶
<pb:KR4f0004_WYG_016-10a>¶
我¶
皇考向究宗乗證涅槃三昧成無上正等正覺施洽萬¶
有澤流塵劫帝釋能仁現真實相羣生托命於是焉在¶
豈特表範睟容為章浄域已哉予小子瞻仰之餘間一¶
留止緬憶過庭怵惕興慕敬勒石以記系以頌曰¶
於皇¶
皇考禔福無疆奕奕朱邸積慶流長¶
乗六以御茲焉發祥時雍協和¶
<pb:KR4f0004_WYG_016-10b>¶
聖謨孔彰(其/一)¶
鼎成於湖¶
神御攸奠陟降在天¶
聖靈式眷愾乎斯聞僾乎斯見超宋景靈邁唐慶善(其/二)¶
懿彼浄覺廣樹良因澄圓性海般若通津慧燈普照法¶
寳常新敷華玉地轉曜金輪(其/三)矧是丹宫¶
藩封拜¶
賜載寢載興凝禧集瑞人世香臺梵天忉利擁吉祥雲¶
<pb:KR4f0004_WYG_016-11a>¶
開歡喜地(其/四)標新福界㝠契慈縁鴈堂集侣鹿苑棲禪¶
香華送雨貝葉霏煙¶
雲車風馬歆顧珠筵(其/五)仰惟¶
聖徳昊天罔極以妙明心運大願力孰為權應孰為真¶
實無去無住厯化千億(其/六)慈雲廣䕃甘霔長濡入涅槃¶
海繋如意珠恒沙太千共味醍醐不可思議浹髓淪膚¶
(其/七)灼灼靈儀巍巍瑞相言瞻言依徘徊惻愴十地四天¶
鴻恩融暢盡未来際永資¶
<pb:KR4f0004_WYG_016-11b>¶
慈貺(其/八)¶
　　闡福寺碑文¶
太液池之北有亭五翼然臨於水裔玉蝀前横瓊島東¶
抱波光塔影淪漣映帶亭之北綴以閒館爽塏軒豁蓋¶
仍前明之舊康熈中¶
皇祖臨駐西苑常奉¶
太皇太后避暑於此後以其地奉安¶
仙馭几筵遂相沿為内廷遷次之所越乾隆七年肇¶
<pb:KR4f0004_WYG_016-12a>¶
先蠶壇於液池東北隅相距甚邇¶
聖母皇太后以繭館盛儀宜致蠲潔¶
命改建佛宇朕遵¶
懿㫖爰出内帑勑將作葺其舊址畧為崇飾寳坊傑䜿¶
香刹雙標用如幻金剛三昧造大法像髙丈六者三倍¶
之而贏具慈愍性有大威神構層簷以覆之珠網璇題¶
金碧照耀冠於禁城諸刹上為¶
慈聖祝釐下為海宇蒼生祈祐始事於乾隆乙丑三月¶
<pb:KR4f0004_WYG_016-12b>¶
越明年八月告成因名之曰闡福思自無始劫来生人¶
生物凡諸福徳各各具有亦各具足而彼衆生芸芸㝠¶
㝠惟以各得所欲為福未得求得已得求益無有饜足¶
為嗔為忮為丐為&KR1987;窮劫相尋展轉纒縛時維因陀羅¶
秉南面權廓紘恢綱約以皇度馭以禁憲沐以膏澤浸¶
以醇醲敷錫多福於有生衆厥有生衆善根深固一心¶
信嚮正知正見屏諸邪雜咸得福慶安樂老夀滿所願¶
欲如其弗祇弗延迺背而馳式抵大戾備諸苦惱亦其¶
<pb:KR4f0004_WYG_016-13a>¶
自取大慈氏發洪誓願施無畏力拯諸厄難隨聲赴感¶
一時普度拔去孽根頓生福慧孽縁浄盡福應備臻於¶
其夲来了無欠缺要知法王非以已福施彼衆生亦非¶
别能於彼衆生有所増益凡此諸福衆生自有亦各具¶
足能仁慈悲遂得普度古聖帝明王斂福錫福其亦有¶
同於此也耶乃闡其義而說頌言¶
一切有為法不能造諸福能受諸福者皈依法王力譬¶
坐暗室中迷悶不得出忽遇大力人闢門開四牖因得¶
<pb:KR4f0004_WYG_016-13b>¶
大光明此大光明相非藉他目見又如沈巨海飄泊無¶
邊底忽遇大慈航脫離惡濁浪及登彼岸已乃適得本¶
来告爾種福因衆生性具足迷惑不自知種種成顛倒¶
願依法王力恒河沙衆生乃至未来劫自性悉清浄各¶
各受諸福恒河沙衆生所受諸福徳同一清浄性是為¶
福徳聚¶
　　重修大覺寺碑文¶
朕惟聖王御世宏濟羣生其與慈氏能仁普利人天功¶
<pb:KR4f0004_WYG_016-14a>¶
徳不可思議迹雖殊而心源則一佛經所云過去諸佛¶
往往示現轉輪以世法乂安天下復以宗㫖接引諸方¶
延續慧命者蓋祇期萬善之同歸而已我¶
皇考福慧兩足鏡智圓明自潛邸時深究宗乗證悟無¶
上了義¶
御極撫辰海内清和咸理乃於¶
幾暇選序古徳語録開示津梁仰惟¶
大慈悲父廣種善根凡梵宇琳宫曽施功徳皆不啻如¶
<pb:KR4f0004_WYG_016-14b>¶
来身坐道塲而厯劫四衆並應荘嚴擁護瞻禮發心者¶
也朕因詣龍潭近望西峯藍若大覺寺者金清水院故¶
址眀以靈泉寺更名運謝禪安蔚為古刹康熈庚子之¶
嵗¶
皇考以僧性音參學有得俾往住持丈室¶
御製碑文以寵之及圓寂歸宗復命其徒建塔於此¶
慈恩眷顧¶
聖蹟攸昭而積嵗滋久丹雘剥落爰加修葺工既告竣¶
<pb:KR4f0004_WYG_016-15a>¶
勒石以紀嵗月俾爾後住山大衆時念¶
法王顯現化導因縁與國家累葉護持正教振起宗風¶
之至意云¶
　¶
　¶
　¶
　¶
　¶
<pb:KR4f0004_WYG_016-15b>¶
　¶
　¶
　¶
　¶
　¶
　¶
　¶
御製文初集巻十六¶
