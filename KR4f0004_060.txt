# -*- mode: mandoku-view; -*-
#+TITLE: 御製文集
#+DATE: 2015-08-25 00:27:58.184168
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 二集卷二十六
<pb:KR4f0004_WYG_060-1a>¶
欽定四庫全書¶
御製文二集巻二十六¶
　碑文¶
　　重修¶
厯代帝王廟碑文¶
厯代帝王之祀其凖古遷廟觀徳遺意而推而放之者¶
歟書曰七世之廟可以觀徳疏家以謂世祧者迭遷徳¶
盛者弗毁盖就一朝為言而周禮鄭氏四類注稱三王¶
<pb:KR4f0004_WYG_060-1b>¶
五帝九皇六十四氏咸祀之繁露引為自近遡逺之明¶
證斯正合食所權輿然漢魏已來有司具儀率求之肇¶
迹建都而不聞立廟洎唐迄明廟立而代以専祀開剏¶
為常其制又缺焉未備我¶
皇祖聖祖仁皇帝康熙六十一年¶
勑諭禮官増祀苟非失徳失器即䝉業守成者皆得與¶
饗我¶
皇考世宗憲皇帝丕纉¶
<pb:KR4f0004_WYG_060-2a>¶
先型詳定位次¶
臨御伊始¶
親詣視成著於¶
奎文者綦悉間考舊史所紀剏守難易之辨尠有折衷¶
定論以是對揚曩昔所為法施於民者不克兼既其實¶
獨斤斤於¶
殿於¶
門於¶
<pb:KR4f0004_WYG_060-2b>¶
坊具顔之曰景徳景徳焉爾徳故若是其偏而不舉耶¶
寅惟¶
祖¶
宗懋敬厥徳咸秩孔修觀法之所存即知戒之所寓義¶
至深逺大雅不云乎天難忱斯不易維王召公奭迪王¶
祈天永命一則云監於有夏再則曰監於有殷寖假入¶
廟而徴統系由百世之後等百世之王一自昭代概之¶
皆名之為勝國有不深厪夫屋與墟之儆而怵惕動容¶
<pb:KR4f0004_WYG_060-3a>¶
者哉顧於其間厯選¶
列辟若稽古之化浹烝人治光往牒者罔不穆穆棣棣¶
式在¶
几筵崇異代同堂之報故於世數之遷而得其示戒於¶
無形抑於世數之屢遷而不遷而得其垂法於有永稔¶
乎此者觀徳之意愈以睪然而興矣¶
廟自雍正癸丑繕葺距今且三十載爰以乾隆壬午出¶
内帑金庀而飭之故事瓴甋甃以純緑兹特易盖¶
<pb:KR4f0004_WYG_060-3b>¶
正殿黄瓦用昭舄奕工告訖功適屆甲申季春吉祀祇¶
承¶
家法躬薦¶
新宫已為長律述事掲言其大指㑹所司請製文並鍥¶
諸碑復詳闡之如此¶
　　寳相寺碑文¶
嵗辛巳值¶
聖母皇太后七旬大慶爰奉¶
<pb:KR4f0004_WYG_060-4a>¶
安輿詣五臺所以祝¶
釐也殊像寺在山之麓為瞻禮文殊初地妙相端嚴光¶
耀香界黙識以歸既歸則心追手摹系以贊而勒之碑¶
香山南麓曩所規菩薩頂之寳諦寺在焉迺於寺右度¶
隙地出内府金錢飭具庀材營構蘭若視碑摹而象設¶
之金色荘嚴惟具惟肖寺之制甃甓幕圜不施杗廇桴¶
棁而崇廣閎麗則視殊像有加經始於乾隆壬午春越¶
今丁亥春蕆工既敬致瓣香而慶落之所司礱石以俟¶
<pb:KR4f0004_WYG_060-4b>¶
因記之曰文殊師利久住娑婆世界而應現説法則獨¶
在清涼山固華嚴品所謂東方世界中菩薩者也夫清¶
涼在畿輔之西而香山亦在京城之西然以清涼視香¶
山則香山為東若以竺乾視震旦則清涼香山又皆東¶
也是二山者不可言同何况云異矧陸元暢之答宣律¶
師曰文殊随緣利見應變不窮是一是二在文殊本不¶
生分别見倘必執清涼為道塲而不知香山之亦可為¶
道塲則何異鑿井得泉而謂水専在是哉且昔之詣五¶
<pb:KR4f0004_WYG_060-5a>¶
臺禮文殊所以祝¶
釐也而清涼距畿輔千餘里掖¶
輦行慶向惟三至焉若香山則去京城三十里而近嵗¶
可一再至繼自今億萬年¶
延洪演乗兹惟其恒是則余建寺香山之初志也寺成¶
名之曰寳相綴以偈曰¶
　　㬅殊室利　　　七佛之師　　　經厯人間¶
　　至福城東　　　東方世界　　　名曰金色¶
<pb:KR4f0004_WYG_060-5b>¶
　　常在其中　　　而演説法　　　摩竭阤國¶
　　其東五峯　　　是名雪山　　　惟清涼境¶
　　金剛窟聚　　　北代州是　　　大士示現¶
　　妙相荘嚴　　　振大法輪　　　坐師子座¶
　　師子奮迅　　　具足神威　　　中臺現身¶
　　寺曰殊像　　　我昔瞻禮　　　發大宏願¶
　　䖍誠祝¶
釐　普諸福緣　　　相好印心　　　如月在水¶
<pb:KR4f0004_WYG_060-6a>¶
　　即幻即真　　　證真幻相　　　以此真幻¶
　　還印金容　　　香山浄域　　　多祇樹園¶
　　寳諦之西　　　營是寳相　　　荘校七寳¶
　　晃曜大千　　　日面月面　　　了無分别¶
　　我聞如是　　　文殊應緣　　　緣即随緣¶
　　何有彼此　　　矧東西方　　　因見生名¶
　　見即不拘　　　名亦不著　　　清涼香山¶
　　非二非一　　　復念文殊　　　菩薩久住¶
<pb:KR4f0004_WYG_060-6b>¶
　　而此世界　　　實曰常喜　　　以常以久¶
　　延祝¶
慈禧　　　惟願自今　　　嵗萬又萬¶
寳算盈積　　　如恒河沙　　　䕶妙吉祥¶
　　生大歡喜　　　以是因緣¶
夀復無量¶
　　重修天津¶
　海神廟碑文¶
<pb:KR4f0004_WYG_060-7a>¶
渤海介析木之津襟帶畿輔揵雄闍而鞏之寔惟神京¶
左絡翕受靈長厥利斯溥¶
神故不列海瀆秩次康熙間盛京有汎舟之役袵波飈¶
颿厥事迅蕆我¶
皇祖嘉¶
神之功飭廟薦馨祀在彛典我¶
皇考詔即舊規重事葺治¶
豐碑並峙昭鑠瀛際崇示禮秩莫不備舉越嵗既久風¶
<pb:KR4f0004_WYG_060-7b>¶
雨剥陊無以掲䖍妥靈乃發水衡鼎厥工楹輝雘新式¶
奐式壮朕今春率¶
皇祖舊章巡幸天津莅而謁禮為詩以落之盖自淀池¶
循子牙&KR1140;海河既得悉其歸墟原委至則登觀海之臺¶
澄波澶湉引控瀛棣東眺扶桑熻赩蔥鬱光延我陪都¶
而旅順登萊廟島環拱羅布胥靖以安其旁穿壕坒場¶
曝鹵出素邱如皜如牢盆之獲什倍而斥壤沮洳瘠不¶
宜植於是蠲澤民之逋爰復憬然曰渤海之繫誠大矣¶
<pb:KR4f0004_WYG_060-8a>¶
凡海職納而兹所職乎納者尤要夫東南之海吸吞江¶
河風濤是防治在塘堰若西北諸水滹滏漳易衛白或¶
奔瀉千百里而永定最横且駛瀦以七十二淀瀹以三¶
沽釃澹委輸厯直沽以入禹貢所謂同為逆河入海者¶
此居其大半而崇沙外亘如户斯闑無拒而壅流乃軌¶
注曩者京南州邑苦積潦載洩載導田廬用寧邇復相¶
示咨度渠之墊者濬之隄之缺者續之施人力靡弗至¶
洎覽五牐春灌夏禁啟塞以時匪潮弗盈匪寒弗縮嘘¶
<pb:KR4f0004_WYG_060-8b>¶
噏迴斡通乎自然固非人事補苴之可作而致而朕飢¶
溺為念時罔不在民則因¶
天之功其又敢不事事且海之為物既鉅受川迣波有¶
宿有統與夫所以若雨暘迪節宣康又我民人而惠阜¶
我田疇者咸依¶
神庥洪惟我¶
祖¶
宗懐柔報祀肸蠁昭融厯有年所朕勤思下氓計安恬¶
<pb:KR4f0004_WYG_060-9a>¶
者甚摯亦惟¶
神是憑蘄自今祇循儀軌宣道和令於以疏潤輯瀾俾¶
暑無盛漲秋無霪霖用貽我甸人無疆之樂利嗣是百¶
執事嵗有事於廟下醴芬牷腯無不恪共而¶
神之彰靈效順以宏佑我邦家者亦永永弗替爰系其¶
事於碑以示來許¶
　　普樂寺碑記¶
避暑山莊當興桓隩區直北地亘獅溝西南官廨民廬¶
<pb:KR4f0004_WYG_060-9b>¶
聚落殷羨獨其東偏列嶂邈緜周原案衍則諸經所稱¶
廣長清浄於佛土宜乾隆乙亥西陲大功告成衛拉特¶
各部長來㑹時事嘗肖西域三摩耶建寺曰普寧嗣是¶
達什達瓦屬人内徙即次旅居環匝山麓越嵗乙酉復¶
於迤左仿伊犁固爾札都綱建廟曰安逺然自廟南延¶
望錘峯式塏式閎厥壤猶隙惟大濛之俗素崇黄教将¶
欲因其教不易其俗緣初構而踵成之且每嵗山莊秋¶
巡内外札薩克覲光以來者肩摩踵接而新附之都爾¶
<pb:KR4f0004_WYG_060-10a>¶
伯特及左右哈薩克東西布魯特亦宜有以遂其仰瞻¶
興其肅恭俾滿所欲無二心焉咨之章嘉國師云大蔵¶
所載有上樂王佛乃持輪王佛化身居常東嚮洪濟羣¶
品必若外闢重闉疏三塗中翼廣殿後規闍城内叠磴¶
懸折而上置龕正與峯對者則人天咸遂皈仰将作如¶
制以丙戌正月經始洎丁亥八月訖工爰取普樂顔寺¶
額而為之記曰自西人之瀕於塗炭也湫隘阽危不能¶
終日朕則為之求寧焉既寧之後奔奏偕徠室家還定¶
<pb:KR4f0004_WYG_060-10b>¶
朕則為之計安焉既寧且安其樂斯在譬如佛影覆於¶
鴿身四大得所離怖畏想生歡喜心蘄自刹那以逮億¶
刼同遊春臺化宇樂其樂而不能名其樂真上樂耳雖¶
然曷易臻此哉語曰民可與樂成難與慮始又曰先天¶
下之憂而憂後天下之樂而樂是朕所由繼普寧安逺¶
而命之為普樂者既以自慰且重以自勗而匪直梵文¶
勝因福利之云云也記成并系以讃¶
善哉大能仁　　　無去亦無住　　　以何因緣故¶
<pb:KR4f0004_WYG_060-11a>¶
現此説法身　　　人天咸䕶持　　　功徳甚希有¶
云何稱上樂　　　自小千中千　　　暨三千大千¶
法界無究竟　　　爾時兩足尊　　　甘露為灌頂¶
一切諸衆生　　　若有情無情　　　念彼佛力者¶
受特陀羅尼　　　三世諸如來　　　神力並如汝¶
第一具根性　　　即身得證佛　　　其次小乗人¶
得八大成就　　　靈丹浄眼方　　　徹地智慧劍¶
空行遍周厯　　　延年無疾病　　　自洛义俱胝¶
<pb:KR4f0004_WYG_060-11b>¶
無量僧祇刼　　　萬行齊完滿　　　求福不唐捐¶
普種福徳田　　　普蔭如意樹　　　普覆大慈雲¶
普渡大願船　　　震旦閻浮提　　　清寧共安隠¶
而彼狼荒俗　　　永脫修羅天　　　合十白佛言¶
此是法王力　　　要知大自在　　　本分元自足¶
無苦彊言樂　　　即堕分别相　　　樂故無名名¶
上亦無等等　　　東峯開妙鬘　　　寳閣照旭光¶
舉似日出處　　　了了正知見　　　光與日無盡¶
<pb:KR4f0004_WYG_060-12a>¶
誰識所本來　　　八寳莊嚴成　　　香華天樂備¶
大㑹啟無遮　　　同證無上道¶
　¶
　¶
　¶
　¶
　¶
　¶
<pb:KR4f0004_WYG_060-12b>¶
　¶
　¶
　¶
　¶
　¶
　¶
　¶
御製文二集巻二十六¶
