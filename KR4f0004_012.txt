# -*- mode: mandoku-view; -*-
#+TITLE: 御製文集
#+DATE: 2015-08-25 00:27:57.304571
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 初集卷十二
<pb:KR4f0004_WYG_012-1a>¶
欽定四庫全書¶
御製文初集巻十二¶
　序¶
　　盤山誌序¶
向扵雍正年間奉¶
命敬謁¶
景陵往来薊野田盤山色宜人盖蓄扵目且沃扵心矣¶
而以程期惟謹訖未登臨因索智朴誌書讀之嗤其意¶
<pb:KR4f0004_WYG_012-1b>¶
求博而辭失冗夫耕問僕織問婢山經地志文士之事¶
彼方外流拘名象而濫碔砆者何為哉踐阼以後敇㡬¶
勤政日不暇給閱七年而後一往逰焉及一逰則峯之¶
秀泉之清松之蒼石之詭日往来扵吾懐是猶未見君¶
子惄如調飢亦既見止我心則夷矣嗣是規地建園施¶
金葺寺蹟之廢者日以舉境之幽者日以出上¶
陵廻鑾每憩止焉夫山川顯晦時有定數而必待人以¶
彰不數年之間使田盤改觀者余也而顧兹寰宇風未¶
<pb:KR4f0004_WYG_012-2a>¶
臻乎唐虞嵗未餘乎三九恧焉抱愧者亦余也誌盤山¶
而請序者其亦同余此心也耶¶
　　儀象考成序¶
上古占天之事詳扵虞典書稱在璿璣玉衡以齊七政¶
後世渾天諸儀所為權輿也歴代以来遞推遞究益就¶
精宻所傳六合三辰四逰儀之制本朝初年猶用之我¶
皇祖聖祖仁皇帝奉若天道研極理數嘗用監臣南懐¶
仁言改造六儀輯靈臺儀象志所司奉以測驗其用法¶
<pb:KR4f0004_WYG_012-2b>¶
簡當如定周天度數為三百六十周日刻數為九十有¶
六分黄赤道以備儀制減地平環以清儀象創制精宻¶
尤有非前代所及者顧星辰循黄道行每七十年差一¶
度黄赤二道之相距亦數十年差一分所當随時釐訂¶
以期脗合而六儀之改創也占候雖精體制究未協扵¶
古赤道一儀又無逰環以應合天度志載星象亦間有¶
漏略躐次者我¶
皇祖精眀步天定時之道使用六儀度至今必早有以¶
<pb:KR4f0004_WYG_012-3a>¶
随時更正矣予小子法¶
祖敬¶
天雖切扵衷而推測協紀之方實未夙習兹因監臣之¶
請按六儀新法參渾儀舊式製為璣衡撫辰儀繪圖著¶
說以禆測候并考天官家諸星紀數之闕者補之序之¶
紊者正之勒為一書名曰儀象考成縦予斯之未信期¶
允當之可循由是儀器正天象著而推算之法大備夫¶
制器尚象以前民用莫不當求其至精至宻矧其為授¶
<pb:KR4f0004_WYG_012-3b>¶
時所本熈績所關尤不容有杪忽差者折衷損益彰往¶
察来以要諸盡善奉時修紀之道敢弗慎諸至乃基命¶
宥宻所為夙夜孜孜監于成憲者又自有在是為序¶
　　印譜序¶
國家膺圖御㝢¶
神聖代興赫濯撻伐光啓¶
鴻業時則有推轂命将之典及功成奏凱還上元戎佩¶
印載在冊府蔵之史宬盖法物留貽不啻如曩籍所稱¶
<pb:KR4f0004_WYG_012-4a>¶
玉節牙璋尚方齋斧者比乾隆十七年釐考國書篆字¶
成因詳加酌定交泰殿所遵奉¶
世傳御寳仍依本文不敢更易其常行誥敇所鈐用以¶
及部院司寺已下外而督撫提鎮已下咸改鑄篆文以¶
崇典章昭法守而大将軍經略及諸将軍之印或存舊¶
或兼篆一依交泰殿諸寳之例各以時代為次兹西陲¶
武功将竣爰譜圖系說如左書曰其克詰爾戎兵以陟¶
禹之迹方行天下至扵海表罔有不服信夫兵可百年¶
<pb:KR4f0004_WYG_012-4b>¶
不用不可一日不備披斯譜也必将曰是印也是我朝¶
某年殄某寇定某地所用也又将曰是印也鑄自某年¶
某官既奉以集事傳至某年某官復奉以策勲者也想¶
見一時受成¶
廟算元老壮猷豐紐重臺焜燿耳目繼自今覲揚¶
光烈思所以宏此逺謨弼我億萬世丕丕基将扵是乎¶
在以視銘績鼎鐘而圖形臺閣者不尤深切著眀也歟¶
然則觀扵寳譜而一人守器之重可知觀扵印譜而羣¶
<pb:KR4f0004_WYG_012-5a>¶
才翊運之殷又可知詩曰王之藎臣無念爾祖記曰君¶
子聴鼔鼙則思将帥之臣一再披閱其何䏻置大風猛¶
士之懐哉&KR1019;潢蕆事並令守者什襲尊蔵為部凡四一¶
皇史宬一大内一内閣一盛京也¶
　　春秋直觧序¶
中古之書莫大扵春秋推其教不越乎屬辭比事而原¶
夫成書之始即㳺夏不䏻贊一辭盖辭不待贊也彼南¶
史董狐世稱古之遺直矧以大聖人就魯史之舊用筆¶
<pb:KR4f0004_WYG_012-5b>¶
削以正褒貶不過據事直書而義自為比屬其辭本非¶
得已贊且奚為乎厥後依經作傳如左氏身非私淑號¶
為素臣猶或詳扵事而失之誣至公羊糓梁去聖逾逺¶
乃有發墨守而起廢疾儼然操入室之戈者下此齦齦¶
聚訟人自為師經生家大抵以胡氏安國張氏洽為最¶
著及張氏廢而胡氏直與三傳並行其間傳㑹臆斷往¶
往不免承學之士宜何所考衷也哉我¶
皇祖欽定傳說彚纂一書鎔笵羣言去取精當麟經之¶
<pb:KR4f0004_WYG_012-6a>¶
㣲言大義炳若日星朕服習有年紹¶
聞志切近因輯易詩二書竣事命在館諸臣條系是經¶
具解以進一以彚纂為指南意在息諸說之紛岐以翼¶
傳融諸傳之同異以尊經庶㡬辭簡而事眀扵范甯去¶
其所滯擇善而従之論深有取焉夫儒者猥云五經如¶
法律春秋如斷例故啖助趙匡陸淳輩悉取經文書法¶
纂而為例一一引徽切墨以求之動如鑿枘之不相入¶
譬諸叔孫通蕭何増置傍章已後例轉多而律轉晦盖¶
<pb:KR4f0004_WYG_012-6b>¶
曲說之離經甚扵曲學之泥經也審矣書既成命之曰¶
直解匪不求甚解之謂謂夫索解而過不直則義不見¶
爾而豈獨春秋一經為然哉是所望乎天下之善讀經¶
者¶
　　皇朝禮器圖式序¶
五禮五器之文始著虞書若璣衡若作繪絺繡若笙鏞¶
柷敔粲乎具列迨成周攷工記乃詳載廣圍尺度與夫¶
方色鈞鋝圜匡縝䟽侈弇之差說者謂器之有圖實權¶
<pb:KR4f0004_WYG_012-7a>¶
輿是漢儒言禮圖者首推鄭康成自阮諶梁正夏侯伏¶
眀輩均莫之逮宋聶崇義彚輯禮圖而陸佃禮象陳祥¶
道禮書復踵而穿穴之其書㡬汗牛充棟然嘗念前之¶
作者本精意以制器則器傳後之述者執器而不求精¶
意則器敝要其歸不出臆說𫝊㑹二者而已我朝¶
聖聖相承法物修眀折衷大備維是敬¶
天尊¶
祖頒朝詰戎之典弗懈益䖍第所司展事具儀間沿前¶
<pb:KR4f0004_WYG_012-7b>¶
代舊式方名象數時有未協爰諏禮官自¶
郊壇祭器及鹵簿儀仗輦輅以次釐正至冠服以彰物¶
采樂器以備聲容宜準彞章允符定則而觀象臺儀器¶
自¶
皇祖親定閱數紀扵今度次不免嵗差又武備器什有¶
舊㑹典未經臚載者皆是笵是程進御審定扵以崇飭¶
祀饗朝㑹軍旅諸大政顧弗薈萃成帙慮無以垂光策¶
府扵是按器譜圖系說左方區為八部用付剞劂俾永¶
<pb:KR4f0004_WYG_012-8a>¶
其傳夫籩豆簠簋所以事¶
神眀也前代以盌盤充數朕則依古改之至於衣冠乃¶
一代昭度夏收殷冔夲不相襲朕則依我朝之舊而不¶
敢改焉恐後之人執朕此舉而議及衣冠則朕為得罪¶
祖宗之人矣此大不可且北魏遼金以及有元凡改漢¶
衣冠者無不一再世而亡後之子孫能以朕志為志者¶
必不惑扵流言扵以綿¶
國祚承¶
<pb:KR4f0004_WYG_012-8b>¶
天祐扵萬斯年勿替引之可不慎乎可不戒乎是為序¶
　　大清通禮序¶
伊古承天之道治人之情莫善乎禮顧其為用往往詳¶
扵朝廟略扵鄉閭及攷儀禮十七篇所紀獨多士禮自¶
后蒼有推而逹之之說儒者奉為本經其等差節度互¶
見於周官戴記然時有牴牾朱子嘗建議請修通解而¶
未既厥業信乎完書之難而行典禮觀㑹通章志貞教¶
經世者所宜重也經禮三百曲禮三千㑹典盖經禮之¶
<pb:KR4f0004_WYG_012-9a>¶
遺矩而通禮亦曲禮之濫觴朕臨御之初敇儒臣蒐訂¶
前聞折中令甲準時㑹之宜衡質文之紀釐為全帙用¶
詔方来越嵗己卯排篹裁就寜詎謂副在有司執以莅¶
事而已哉盖嘗深維大順大同之化初不越納身軌物¶
與天下共之焉耳三代以下漢稱近古觀叔孫通之朝¶
儀公玉帶之眀堂不過椎輪觕具後此如唐開元禮宋¶
太常因革禮元通禮眀集禮取足徴一朝掌故迨承用¶
日久俗尚駸尋精意逺而敝攰随之既苟簡慢易而無¶
<pb:KR4f0004_WYG_012-9b>¶
以稱其情甚且改錯偭規敢於侈汰而冒其上故禮之¶
通也扵是乎始難六經之士雖欲闡教正俗然居下不¶
獲若考亭家禮涷水書儀黨塾間以為兎園陳策其事¶
不關功令故禮之通也扵是乎尤難是編也約而賅詳¶
而不縟圭臬羣經羽翼㑹典使家誦而户習之扵以逹¶
之人倫日用之間興孝悌而正風俗則朕淑世牖民之¶
意或在斯乎㦯在斯乎因禮官之請爰為序以諗其端¶
　　沈徳潛選國朝詩别裁集序¶
<pb:KR4f0004_WYG_012-10a>¶
沈徳潛選國朝人詩而求序以光其集徳潛老矣且以¶
詩文受特逹之知所請宜無不允因進其書而粗觀之¶
列前茅者則錢謙益諸人也不求朕序朕可以不問既¶
求朕序則千秋之公論繋焉是不可以不辨夫居本朝¶
而妄思前眀者亂民也有國法存至身為眀朝逹官而¶
甘心復事本朝者雖一時權宜草昧締構所不廢要知¶
其人則非人類也其詩自在聴之可也選以冠本朝諸¶
人則不可在徳潛則尤不可且詩者何忠孝而已耳離¶
<pb:KR4f0004_WYG_012-10b>¶
忠孝而言詩吾不知其為詩也謙益諸人為忠乎為孝¶
乎徳潛宜深知此義今之所選非其宿昔言詩之道也¶
豈其老而耄荒子又不克家門下士依草附木者流無¶
逹大義具巨眼人捉刀所為徳潛不及細檢乎此書出¶
則徳潛一生讀書之名壊朕方為徳潛惜之何能阿所¶
好而為之序又錢名世者¶
皇考所謂名教罪人是更不宜入選而慎郡王則朕之¶
叔父也雖諸王自奏及朝廷章疏署名此乃國家典制¶
<pb:KR4f0004_WYG_012-11a>¶
然平時朕尚不忍名之徳潛夲朝臣子豈宜直書其名¶
至扵世次前後倒置者益不可枚舉因命内廷翰林為¶
之精校去留俾重鋟板以行扵世所以栽培成就徳潛¶
也所以終從徳潛之請而為之序也¶
　　皇輿西域圖志序¶
語云耕當問僕織當問婢志廣輿者不稽之歴代建置¶
沿革将無従數典而志西域則有不能盡稽之歴代者¶
實以幅&KR0695;所限言語不通雖漢唐盛時亦頗䏻威行天¶
<pb:KR4f0004_WYG_012-11b>¶
山迤南建官設都而天山迤北本不䏻至也即有一二¶
羈縻之國然叛服不常征調弗應又安䏻履其地而疆¶
索之㢤且漢唐之程督異域者仍漢唐人而已其與準¶
噶爾回部人語奚啻粤問而燕答則其所記魯魚亥豕¶
之紛不待言而可知兹者叨¶
天佑藉羣力湊時㑹幸成是役準噶爾回部之人皆在¶
廷執事而國語切音譯外蕃語又甚便且易我諸臣馳¶
驅往来其間目覩身歴非若耳聞口傳者比俾司校勘¶
<pb:KR4f0004_WYG_012-12a>¶
而正其訛傳其真較僕婢耕織之問為尤詳且厄魯特¶
語及回語朕亦因暇而習焉時御丹槧為之改正是西¶
域圖志之書必應及是時成之用開歴代之羣疑垂千¶
秋之信録間亦涉及諸史以存述古總計分部二十分¶
巻五十有二繪圖系説蔚為完書若夫闢地蕆功文臣¶
或有過頌朕所不取惟是籌耕牧計久長圖所以永¶
乾貺奠丕基思日孜孜持盈益凛予安得有功成無事¶
之説哉¶
<pb:KR4f0004_WYG_012-12b>¶
　　西域同文志序¶
嵗庚午既定同文韻統序而行之盖以梵音合國書切¶
韻復以國書切韻叶華音字母於是字無遁音書皆備¶
韻㣲特支那咒語窔奥可探而且寰㝢方言拘墟盡釋¶
兹者西域既平不可無方畧之書然準語回文非纂輯¶
文臣所曉是宜示之綱領有所遵循俾無蹖駁舛訛之¶
虞因以天山北路天山南路準部回部並西藏青海等¶
地名人名諸門舉凡提要始以國書繼以對音漢文復¶
<pb:KR4f0004_WYG_012-13a>¶
繼以漢字三合切音其䝉古西畨托忒回字以次綴書¶
又扵漢文下詳註其或為準語或為回語扵是兀格蟀¶
自之言不須譯鞮象寄而凡識漢字者莫不通其文觧¶
其意瞭若列眉易若指掌書既成名之曰西域同文志¶
同文云者仍闡韻統之義而特加以各部方言用明西¶
域紀載之實期家喻户曉而無魚魯毫釐之失焉然嘗¶
思之天髙地下人位乎其中是所謂實也至扵文盖其¶
名耳實無不同文則或有殊矣今以漢語指天則曰天¶
<pb:KR4f0004_WYG_012-13b>¶
以國語指天則曰阿卜喀以蒙古語準語指天則曰騰¶
格里以西番語指天則曰那木喀以回語指天則曰阿¶
思滿令回人指天以告漢人曰此阿思滿漢人必以為¶
非漢人指天以告回人曰此天則回人亦必以為非此¶
亦一非也彼亦一非也庸詎知孰之為是乎然仰首以¶
望昭昭之在上者漢人以為天而敬之回人以為阿思¶
滿而敬之是即其大同也實既同名亦無不同焉達者¶
契淵源扵一是昧者滯名象扵紛殊是志也将以納方¶
<pb:KR4f0004_WYG_012-14a>¶
俗扵㑹極袪羣疑之分畛舉一例凡豹䑕易辨即世道¶
人心豈云無禆益哉¶
　　翻譯四體楞嚴經序¶
三蔵十二部皆出自天竺流通震旦其自西逹東為中¶
途承接者則實烏斯蔵天竺即所謂厄訥特克烏斯藏即¶
所謂土伯忒也故今所譯之漢經蔵地無不有而獨無¶
楞嚴其故以蔵地中葉有所謂狼逹爾嗎汗者毁滅佛¶
教焚瘞經典時是經已散失不全其後雖髙僧輩補苴¶
<pb:KR4f0004_WYG_012-14b>¶
編葺以無正本莫敢妄増獨補敦祖師曽授記是經當¶
扵後五百年仍自中國譯至蔵地此語乃章嘉國師所¶
誦梵典炳炳可據朕扵㡬政之暇每愛以國語翻譯經¶
書如易書詩及四子書無不蕆事因思¶
皇祖時曽以四體翻譯心經¶
皇考時鋟而行之是楞嚴亦可従其義例也諮之章嘉¶
國師則如上所陳且曰心經夲蔵地所有而楞嚴則蔵¶
地所無若得由漢而譯清由清而譯䝉古由䝉古而譯¶
<pb:KR4f0004_WYG_012-15a>¶
土伯忒則適合補敦祖師所授記雖無似也而實不敢¶
不勉力焉因命荘親王董其事集章嘉國師及傅鼐諸¶
人悉心編校逐巻進呈朕必親加詳閱更正有疑則質¶
之章嘉國師盖始事自乾隆壬申而譯成扵癸未荘親¶
王等請序而行之朕惟楞嚴者䏻仁直指心性之宗㫖¶
一落言詮失之逺矣而况譯其語且復序其譯哉然思¶
今之譯乃直譯佛語非若宋眀諸僧義䟽㑹解嘵嘵辨¶
論不已之為譬諸飢者與之食渇者與之飲而非揀擇¶
<pb:KR4f0004_WYG_012-15b>¶
其烹調引導其嗜好也則或者不失䏻仁徴心辨見妙¶
諦俾觀者不致五色之迷目扵以闡眀象教嘉恵後學¶
庶乎少合¶
皇祖¶
皇考宣揚心經之義例乎¶
　¶
　¶
御製文初集巻十二¶
