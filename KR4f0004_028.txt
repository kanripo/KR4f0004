# -*- mode: mandoku-view; -*-
#+TITLE: 御製文集
#+DATE: 2015-08-25 00:27:57.592434
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 初集卷二十八
<pb:KR4f0004_WYG_028-1a>¶
欽定四庫全書¶
御製文初集巻二十八¶
　贊¶
　　列代賢明妃后垂稱奕世者取繪十二繫以贊¶
　　　西陵教蠶¶
在昔軒轅正妃嫘祖孕虞毓唐發湯啟武得姓十二如¶
千子乳創制蠶織窳陵為輔衣被天下功垂萬古後世¶
文勝乃崇黻黼¶
<pb:KR4f0004_WYG_028-1b>¶
　　　太姒誨子¶
昏姻匹妃王化之始維周勃興嗣徽太姒富而能儉貴¶
而不恃載在風詩葛覃巻耳更勤教誨有穀貽子昭哉¶
嗣服武周濟美¶
　　　姜后脫簮¶
黄裳六五以順為正子有㡬諫妻寧無諍卓哉姜后宫¶
闈之鏡金環進退𤓰瓞衍慶彤史攸司慎儀宜令雞鳴¶
朝盈脫珥待命¶
<pb:KR4f0004_WYG_028-2a>¶
　　　樊姬諫獵¶
先民有訓聿戒禽荒卓彼樊姬感悟楚莊有肉弗御乃¶
止王欲一語進賢霸功以卜不謂婦人克相其君邈矣¶
邑姜十亂稱臣¶
　　　燕姞夢蘭¶
乙始啟商蘭亦徴穆吉人在宫天使貽穀國香揚揚掌¶
夢其卜嘒彼小星三心五噣椒聊逺條爰昌七族鄭多¶
君子宣尼所録¶
<pb:KR4f0004_WYG_028-2b>¶
　　　許后奉案¶
后母天下首崇儉德坤順承乾柔嘉維則繄維許后貴¶
而能抑不忘寒微車服是飭日朝長樂用修婦職懿彼¶
芳型永為後式¶
　　　婕妤當熊¶
圏熊攀檻羽林驚迸得人則止誰歟知命婉孌季女忠¶
貞維性直前當之熊為戢横六宫咸怍一人倍敬埋禍¶
無悶中語傳競¶
<pb:KR4f0004_WYG_028-3a>¶
　　　班姬辭輦¶
王者求賢爰載後車左右前後正士與俱景仰休風三¶
代之隆何逮漢季嬖媵輦從一言稱善如圜斯轉永鑒¶
班姬逺彼婉孌¶
　　　馬后練衣¶
十嵗持户侯家整肅母儀天下六宫欽服練裙澣衣以¶
率戚族儉德之共綏将福禄車水馬雲明訓在牘豈伊¶
輝漢作則椒屋¶
<pb:KR4f0004_WYG_028-3b>¶
　　　徐妃直諫¶
元成有言願為良臣流風丕振乃自宫嬪徐妃上書東¶
征抗陳惜哉唐宗納而弗斷外事征討内營宫館頓忘¶
初年如圜斯轉¶
　　　昭容評詩¶
玉秤降天乃生女子衡才汝耶孩笑而唯昆明賦詩綵¶
樓落紙辭華哲匠月旦自彼千載騷壇一時牛耳展如¶
之人文亦可喜¶
<pb:KR4f0004_WYG_028-4a>¶
　　　曺后重農¶
稼穡維寳王政所崇襏襫耒耜必親必躬維宋曺后播¶
種于宫彷彿親蠶獻繭效功克勷内治聿著芳踪嗤彼¶
雕鏤何事傷農¶
　　闕里十贊(有序/)¶
　　戊辰春二月東巡狩奠¶
　先師法¶
皇祖也日戊寅至闕里所司以詰朝舉祀禮具儀聞朕¶
<pb:KR4f0004_WYG_028-4b>¶
　　惟車駕既莅廟貌遥瞻隔宿偃居非所安也爰以¶
　　始至日瓣香瞻謁肅拜以布誠待質明而釋奠斯¶
　　於禮為宜乃易吉服率近臣入萬仭宫墻歴奎文¶
　　閣撫遺檜過杏壇遂登大成之殿以展謁焉¶
　粹容如日月麗天¶
　聖蹟似江河行地既而周循右序更轉左廂所云金¶
　　絲詩禮故井故宅無不考其蹟而想見¶
　夫子之遺澤至今存也為之歔欷為之䖍悚夫¶
<pb:KR4f0004_WYG_028-5a>¶
　孔子萬古一人也誰能賛之然天地不言其髙厚而¶
　　生天地之間者無不知天地之髙厚是贊也亦如¶
　　是云爾¶
　　　萬仭宫墻¶
芚予自幼被服¶
聖言眀德新民知易行難顒有素誠瞻謁尼山亦既莅¶
止敢云得門¶
　　　奎文閣¶
<pb:KR4f0004_WYG_028-5b>¶
奎婁垂象爰在魯東¶
夫子之文天地並隆煌煌¶
御書充牣其中¶
先聖後聖其揆則同¶
　　　手植檜¶
文欄肥壤厥有檜株¶
先聖攸植繄手澤餘㡬經枯榮左紐右紆造物憑護孫¶
枝扶踈¶
<pb:KR4f0004_WYG_028-6a>¶
　　　杏壇¶
憶昔緇帷詩書授受與有榮焉軼桃轢栁博厚髙明亦¶
曰悠乆萬世受治杏林何有¶
　　　禮器¶
祗謁¶
先師載觀禮器犧尊象尊伊古之制有道存焉儀型攸¶
繫申命太常記予初祭¶
　　　聖蹟殿¶
<pb:KR4f0004_WYG_028-6b>¶
眀王不興夫孰能宗豈無宗者邈矣莫從鐫勒苕華景¶
仰遺踪七十三年雲中見龍¶
　　　金絲堂¶
禮樂詩書金絲萬古豈繫魯恭廣宅斯舉在左移西亦¶
惟其所懸甕乃神¶
夫子不語¶
　　　詩禮堂¶
昔者趨庭詩禮垂訓維言與立伊誰不奮九仭一簣願¶
<pb:KR4f0004_WYG_028-7a>¶
勉乎進御堂聽講景仰¶
聖舜¶
　　　故井¶
䟽食飲水曲肱樂之既清且渫汲繩到茲我取一勺以¶
飲以思嗚呼¶
宣聖實我之師¶
　　　故宅門¶
居廟之左厥門斯故藻繢不施意存後素徘徊瞻仰心¶
<pb:KR4f0004_WYG_028-7b>¶
焉學步告爾後人由茲義路¶
　　　漢柏贊¶
鬱鬱嵩陽枚枚書院仙柏挺生代紀炎漢匪漢伊始錫¶
名始見伯仲大椿招揺佺羡予奉¶
慈闈省方周甸望古徘徊祝¶
釐宴衎繪圖以歸璇宫拜¶
獻正值稱觴日長綵線鳯翥鸞翔金輝玉燦怡顔顧之¶
同増遐筭如呼其三永¶
<pb:KR4f0004_WYG_028-8a>¶
夀於萬¶
　　　慈竹贊¶
有猗者篔異榦並根傍以文石生於沃原詎擬渭川奚¶
必嶰谷鳯影龍文詩人詠足嘉茲德植其名曰慈萬葉¶
千篠百世本支不老後天密䕃垂露有雲有仍如復如¶
顧山樵創法繼者石田撫厥粉本載獻¶
夀安華有同不樹稱連理取義徴祥其焉匹此芳飇若¶
拂愛日初長翠映¶
<pb:KR4f0004_WYG_028-8b>¶
萱階¶
萬夀無疆¶
　　十六羅漢贊¶
　　　第一阿(迎/阿)機達尊者¶
龎眉皓首赤脚露肘一亦不立二復何有左執提罏香¶
雲無量以拂拂之是真供養¶
　　　第二阿資答尊者¶
扼腕趺足宴坐偃息問此大士為語為黙黙者動母語¶
<pb:KR4f0004_WYG_028-9a>¶
者静因動静兩忘誰為法身¶
　　　第三㧞納㧞西尊者¶
住可住山證無所證或問佛法竪二指應髪長更籋髭¶
生不除去留之間寄此幻軀¶
　　　第四嘎禮嘎尊者¶
聞之吾參心廣體胖芥及須彌何隘何寛雙手指端各¶
振金鈴即聲即寂非寂非聲¶
　　　第五㧞雜哩逋荅荅喇尊者¶
<pb:KR4f0004_WYG_028-9b>¶
衣取蔽身座取息體同異色空示之一指在鉢刺拏隨¶
喜六檀檀喜相忘亦不相捐¶
　　　第六㧞哈達喇尊者¶
肩披七條耳屬雙環是栗棘蓬是金剛圏貌狠可怖其¶
心則慈慈狠胥幻稽首導師¶
　　　第七嘎納嘎巴薩尊者¶
心似枯木面若凍梨古有彭聃見其孩時手拖絲縧其¶
長如許縛乎解乎惟人自取¶
<pb:KR4f0004_WYG_028-10a>¶
　　　第八嘎納嘎㧞哈喇錣雜尊者¶
著迦隣陀藉以蒲團展目揚眉亦不止觀歸根得㫖隨¶
照失宗得失失得同乎不同¶
　　　第九㧞嘎沽拉尊者¶
萬物我備何踈何親手撫山鼯喜其性馴馴則不擾喜¶
則無憂與諸衆生佛土優游¶
　　　第十喇乎拉尊者¶
如來轉物衆生物轉誰識此者頂門巨眼持七寳冠将¶
<pb:KR4f0004_WYG_028-10b>¶
供如來有能所乎不言已該¶
　　　第十一租查巴納荅嘎尊者¶
端坐叉手具何神通有相無相孰是真宗頂後圓光如¶
月入懷行脚事畢㡬兩草鞋¶
　　　第十二畢那楂拉㧞哈喇錣雜尊者¶
左擎梵帙右挈鍵&KR0008;行住坐卧不即不離佛出世時度¶
此黄耉說法則雄如獅子吼¶
　　　第十三巴那塔嘎尊者¶
<pb:KR4f0004_WYG_028-11a>¶
佛陀羅尼按之在手面暈霞紅如醉於酒於四諦理斷¶
疑惑根巴那塔嘎是聞佛所云¶
　　　第十四納阿噶塞納尊者¶
振隙棄羅瞪目傾耳視乎聽乎非彼非此左持浄瓶貯¶
如意珠意且假名珠誰如乎¶
　　　第十五鍋巴嘎尊者¶
我觀四大孰是真常水流石冷風過花香尊者横經注¶
其兩目何不啟觀未觀意足¶
<pb:KR4f0004_WYG_028-11b>¶
　　　第十六阿必達尊者¶
色相雖幻壮則勝老豈其揀擇護茲三寳雙手擎塔其¶
質黄金是法華刧示現至今¶
　十六羅漢之名見於梵經納納達荅喇傳及法住記俗所¶
　稱十八者不見梵典咨之章嘉國師云西域但有十¶
　六之號而無十八若增以第十七嘎沙鴉巴逹喇瑪伏虎尊者¶
　第十八納納荅宻荅荅喇降龍尊者則正符今之所謂十¶
　八也宋蘇軾十六羅漢贊不載其名復有十八羅漢¶
<pb:KR4f0004_WYG_028-12a>¶
　贊備書梵號其前十六人與法住記合而後二人一¶
　曰慶友即所謂難提蜜多羅為諸苾蒭說十六大阿¶
　羅漢住䖏者一曰賔頭盧即賔度盧䟦羅墮闍實乃¶
　一人重出良由此土僧伽未能深通貝筴展轉傳訛¶
　博辨如軾亦不免因人致誤耳夫神通顯示多至五¶
　百若八百乃至九十九萬億奚事十六十八之斤斤¶
　哉顧佛薄伽梵般涅槃時以無上法付囑十六阿羅¶
　漢令其護持自當以十六為正前人畫羅漢相如張¶
<pb:KR4f0004_WYG_028-12b>¶
　僧繇盧楞伽二人皆止十六斯亦一證也茲命丁觀¶
　鵬寫十六應真像成朕各為之贊而應真法號一正¶
　以章嘉國師所定同文韻統合音字并系唐古忒梵¶
　字於前有學無學人可共證之云¶
　　釋迦牟尼文佛贊¶
轉物覺生能仁調御寳月常圓法雨普霔天上天下世¶
出世間六度萬行作如是觀¶
　　趙脩録羅漢贊¶
<pb:KR4f0004_WYG_028-13a>¶
手持明珠瀉之為水赤脚踏波渡不須葦是一是二非¶
彼非此和南應真全身裏許¶
　　丁觀鵬摹丁雲鵬羅漢贊¶
具足神通如是游戯狂象獰龍孰非我類無降伏意有¶
皈依心厯厯浄土馥馥香林進者呼來繼者應往借問¶
何之極樂安養四大本幻作麽傳神雲鵬觀鵬前身後¶
身¶
　　丁觀鵬摹丁雲鵬十八羅漢贊¶
<pb:KR4f0004_WYG_028-13b>¶
應真二九林間宴息或具威儀或露肘臆龍女捧冊童¶
子華𤓰孰凡孰聖分疏則那異類中行如是處止金不¶
博金水不洗水五體三鬛同乎不同厯劫游戲大圓鏡¶
中¶
　　福禄夀三星贊¶
　　　福¶
我受命溥将(詩/)降福穰穰(詩/)大有元亨(易/)用敷錫厥庶¶
民(書/)豈弟君子(詩/)受天之祜(詩/)永言保之(詩/)俾緝熙于¶
<pb:KR4f0004_WYG_028-14a>¶
純嘏(詩/)¶
　　　禄¶
俾爾戩穀(詩/)受天百禄(詩/)惠我無疆(詩/)寵綏四方(書/)受¶
小球大球(詩/)天其申命用休(書/)綏萬邦屢豐年(詩/)萬物¶
皆致養焉(易/)¶
　　　夀¶
天保定爾(詩/)萬夀無疆(詩/)保合太和(易/)身其康强(書/)君¶
子所其無逸(書/)信彼南山(詩/)以引以翼(詩/)惟曰欲至于¶
<pb:KR4f0004_WYG_028-14b>¶
萬年(書/)¶
　　丁觀鵬畫不二圖贊¶
居士示疾調御遣視五百菩薩不任其使㬅殊室利稽¶
首請行常言致問盡契佛經曰色曰空是二是一竪雙¶
指應擬議即失天花繽紛散天女手咨是空色花曾著¶
否¶
　　姚文瀚掃象圖贊¶
檀林宴坐义手如如牽來香象課童掃除象即非象塵¶
<pb:KR4f0004_WYG_028-15a>¶
自何來曰何來者寧非纎埃踏河到底驚雷成紋具此¶
正見曾不疏分大士不言象自了了運帚揮苕侍者顛¶
倒¶
　¶
　¶
　¶
　¶
　¶
<pb:KR4f0004_WYG_028-15b>¶
　¶
　¶
　¶
　¶
　¶
　¶
　¶
御製文初集巻二十八¶
