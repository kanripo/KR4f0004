# -*- mode: mandoku-view; -*-
#+TITLE: 御製文集
#+DATE: 2015-08-25 00:27:58.882802
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 三集卷十六
<pb:KR4f0004_WYG_096-1a>¶
欽定四庫全書¶
御製文三集巻十六¶
　贊¶
　　平定臺灣二十功臣像贊(有序/)¶
　　近著𠞰滅臺灣逆賊生擒林爽文紀事語以為伊¶
　　犂囘部金川三大事各有専文王倫蘇四十三田¶
　　五次三事不足薌其功若兹林爽文之勦滅介扵¶
　　六者間雖弗稱大事而亦不為小矣故其次三訖¶
<pb:KR4f0004_WYG_096-1b>¶
　　未紀勲圖像而兹福康安海蘭察等渡海搜山竟¶
　　成偉勲靖海疆吁亦勞矣不可湮其功而弗識故¶
　　扵紫光閣紀勲圖像一如向三大事之為然究以¶
　　一區海濵數月厎績故減其百者為五十而朕親¶
　　製贊五十者為二十餘命文臣擬撰一如上次之¶
　　式夫用兵豈易事哉昔漢光武有云每一發兵頭¶
　　鬚為白況予古稀望八之年鬚鬢早半白而拓土¶
　　開疆過光武逺甚更有何冀而為佳兵之舉誠以¶
<pb:KR4f0004_WYG_096-2a>¶
　　海疆民命不得不發師安靖所為乃應兵非佳兵¶
　　也然亦因應兵非佳兵幸邀¶
天助順而成功速此予所以感謝¶
鴻貺不可以言語形容而又不能已扵言者也昔人有¶
　　言滿洲兵至萬横行天下無敵今朕所發巴圖魯¶
　　侍衛章京等纔百人已足以當數千人之勇綠營¶
　　兵雖多怯而無用兹精選屯練及貴州廣東湖廣¶
　　兵得近萬人統而用之遂以掃巢穴縛逆首是緑¶
<pb:KR4f0004_WYG_096-2b>¶
　　營果無用哉亦在率而行之者為之埋根倡首有¶
　　以鼓勵之耳若福康安未渡海以前臺灣緑營已¶
　　共有四萬餘兵何以不能成功則以無率而行之¶
　　者豈不然哉且臺灣一嵗三收蔗薯更富朕若微¶
　　有量田加賦之意以致民變¶
天必罪之不能如是成功速也後世子孫當知此意毋¶
　　信浮論富國之言愛民薄斂眀慎用兵庶其恒承¶
天眷耳近日以宫商三百逐章饜飫其義竟如幼年書¶
<pb:KR4f0004_WYG_096-3a>¶
　　室學詩之時然彼時但知讀其章句而今則究其¶
　　義味因思采薇出車諸章乃上之勞下其義正斯¶
　　為正雅祈父北山諸什乃下之怨上其義變斯為¶
　　變雅夫上勞下可也下怨上不可也何則下之怨¶
　　上固在下者不知忠義然亦必在上者有以致之¶
　　斯則大不可也我滿洲舊風以不得捐軀國事死¶
　　扵牖下為恥其抱忠知義較祈父北山之怨上為¶
　　何如是則緑營之多恇怯思家伊古有之無足多¶
<pb:KR4f0004_WYG_096-3b>¶
　　怪矣然為上者不可不存采薇出車之意更不可¶
　　不知祈父北山之苦如其一概不知而但欲開疆¶
　　擴土是誠佳兵黷武之為望其有成豈非北轅而¶
　　適越乎故因為功臣圖贊而申其說如此以戒奕¶
　　葉子孫並戒萬世之用兵者¶
　　　大學士一等誠謀英勇公阿桂¶
勘外守中未恒亮功馳咨軍務志每予同歸朝襄贊翦¶
逆除兇三登紫閣福厚功崇(去嵗在山荘籌辦臺灣軍/務其時阿桂留京辦事七)¶
<pb:KR4f0004_WYG_096-4a>¶
(月間又命往河工會辦堵築事宜是此次軍務阿桂並/未辦理惟間有指示方略諭令閱看覆奏每多意見相)¶
(同及後報㨗之時阿桂甫得差竣囘京是以一體/予以議叙且以班次在前故列為功臣之首云)¶
　　　大學士三等忠襄伯和珅¶
承訓書諭兼通清漢旁午軍書惟明且斷平薩拉爾亦¶
曽督戰賜爵勵忠竟成國榦¶
　　　大學士王杰¶
典學七閩肅正士風臺灣民俗頗悉心中山海險夷㕘¶
畫具通有佐樽俎圗貌紀功¶
<pb:KR4f0004_WYG_096-4b>¶
　　　協辦大學士吏部尚書陜甘總督一等嘉勇公¶
　　　福康安¶
金川領兵已著偉名㡬處封疆吏肅政成解圍擒逆能¶
人不能崇封殊錫嘉爾忠誠¶
　　　領侍衛内大臣二等超勇公海蘭察¶
勇弗知書謀勝智士匹馬彎弓賊不敢視欲致活口射¶
勿令死進爵錫服言難盡美¶
　　　工部尚書福長安¶
<pb:KR4f0004_WYG_096-5a>¶
父兄及已胥國勲親英年習政其心孔純承旨㕘議有¶
見敬申忠良之報並得圗麟¶
　　　户部尚書董誥¶
舊例軍務多用清文兹或用漢緑營海濵治以馬上亦¶
頗效勤堪同福將閣表書勲¶
　　　閩浙總督李侍堯¶
以恒入覲命往閩疆戰固老矣謀猷允長渡兵濟餉井¶
井有方不悞軍儲其績孔臧¶
<pb:KR4f0004_WYG_096-5b>¶
　　　兩廣總督一等輕車都尉孫士毅¶
粤閩接境脣齒相依資鄰守已均合時機向任部員曽¶
隨出師文武榦才超錫允宜¶
　　　福建巡撫徐嗣曽¶
宣撫之任守土安民一應軍務責成督臣佐之贊之竭¶
慮攄勤渡海籌疆亦可稱勲¶
　　　成都将軍法式尚阿巴圖魯雲騎尉鄂輝¶
無前出力屯練之兵将軍鄂輝實率以行覆穴摧壘到¶
<pb:KR4f0004_WYG_096-6a>¶
處功成勇而有謀覃國之英¶
　　　護軍統領穆騰額巴圖魯雲騎尉舒亮¶
金川之役已為領隊事定功成統軍歸内搜捕逸賊不¶
遺醜輩生致逆渠其能弗昧¶
　　　護軍統領沙爾瑪海巴圗魯三等奮勇男普爾¶
　　　普¶
隨父入都甫十餘嵗既長(上/聲)能勇曉兵有制同救諸羅¶
通路府際先登拔柵圗容兩逮¶
<pb:KR4f0004_WYG_096-6b>¶
　　　福建水師提督健勇巴圖魯蔡攀龍¶
臺灣戰將巨擘惟兹向嘉大紀乃被所欺(上年因柴大/紀在諸羅被)¶
(圍日乆曽諭令酌量如實不能支不妨保護義民全師/而出另圖進取而柴大紀覆奏不忍将數萬生靈委之)¶
(賊手仍督率兵民忍飢固守以待援應覽奏為之堕淚/是以特沛殊恩封伊伯爵並賞銀一萬兩以示優眷嗣)¶
(據福康安奏其為人狡詐予猶不忍以空言遽加之罪/其後徳成自浙江差竣復命細詢之遂将伊居官聲名)¶
(狼藉之處逐一面陳因命福康安李侍堯琅玕各據實/查奏則其貪劣釀成逆案種種竟有確據且當賊匪起)¶
(事之初柴大紀正值巡察彰化不即帶兵𠞰捕轉託稱/派兵回郡及聞彰化失陷仍復觀望不前遲至數日始)¶
(行以致逆匪蔓延其罪尤不可逭因即令革職孥問其/水師提督員缺即以蔡攀龍調補盖前此未有人摘發)¶
<pb:KR4f0004_WYG_096-7a>¶
(其私予焉肯為逆詐億不信之見迨既經敗露則不得/不明其賞罰以示勸懲是柴大紀之前後功罪予惟協)¶
(扵至公更無所/容心扵其間也)賞罰各當弗濫弗遺惟明克允奉三無¶
私¶
　　　福建陸路提督奮勇巴圖魯梁朝柱¶
金川𠞰逆埋根進首鹽水恒瑞未免掣肘及防蔴豆禦¶
賊堅守受創力戰嘉哉鮮偶¶
　　　浙江提督堅勇巴圗魯許世亨¶
黔省之兵素稱勇敢率以赴軍半天衝險嬰之者斷當¶
<pb:KR4f0004_WYG_096-7b>¶
之者斬不愧丈夫一身是膽¶
　　　四川松潘鎮總兵奮圖禮巴圗魯穆克登阿¶
斗六里杙排竹為城直砍而入大敗賊兵隴種鹿埵内¶
山遁形搜擒首惡林林衆英¶
　　　四川建昌鎮總兵扎敦巴巴圗魯張芝元¶
金川隨征超熊羆旅兹領番兵以通番語賊屬生縛賊¶
路嚴禦卒獲生俘厥功允巨¶
　　　臺灣鎮總兵沖傑巴圗魯普吉保¶
<pb:KR4f0004_WYG_096-8a>¶
攻克笨港本有微功未解諸羅賊衆難通賈勇贖過奮¶
不顧躬扼科仔坑逸賊路窮¶
　　　散秩大臣贊巴巴圗魯四川土副将穆塔爾¶
金川降番功難屈指兹領軍隊有進無止衆志成城妖¶
氛淨洗晉秩中朝同仁一視¶
　　呢瑪寧波噶布拉贊¶
呢瑪(畨語/謂日)寧波(謂/心)噶布拉(謂頂/骨)捨身為清淨供養博宻¶
(博地名宻謂人其山即以此/得名在察木多碩板多之間)山洞忽出現二千餘嵗傳¶
<pb:KR4f0004_WYG_096-8b>¶
至今五徳七寳重荘嚴(據駐蔵大臣和琳奏稱查沙瑪/爾巴陽八井廟内有呢瑪寧波)¶
(噶布拉因送京遂命達賴喇嘛查其根源達賴喇嘛奏/言釋迦牟尼佛湼槃後千餘年嘉噶爾地方出一泥瑪)¶
(寧波呼必勒罕至第七世後一有道行僧名博嘛桑巴/者獲其噶布拉蔵扵博宻山洞五輩達賴喇嘛時又一)¶
(有道行僧名多爾濟者夢中見一神女告其處依所言/尋獲之後沙瑪爾巴之呼必勒罕多從博宻地方轉世)¶
(将此噶布拉世世供奉至今已二千餘/年色澤古潤洵屬有道舍利實為罕見)供養不作供養¶
觀色見聲求一切非是謂如来之本智¶
　　古噶布拉供椀賛¶
我聞在昔佛月光明以頭施檀普度衆生左旃檀塗右¶
<pb:KR4f0004_WYG_096-9a>¶
利刀割扵此二人不分别撥五印三蔵古徳多有用是¶
義例自施其首十方十色一以化之同凡悲仰共聖慈¶
悲是真供養無供養者作贊饒舌波羅般若¶
　　西番古徳噶布拉(注見前供/養器也)贊¶
西番古徳閱百餘世凡身既棄聖跡仍示曰阿(番文/本□)曰¶
吽(番文本/□)隠現二字(西蔵吉隆呼圗克圗所進古徳噶/布拉一具隠隠有文現出如阿吽)¶
(二字非人工所作惟深得秘/宻正道者方能有是異蹟)阿寂静源吽安樂義有為¶
無為色空非二作是供養允第一諦¶
<pb:KR4f0004_WYG_096-9b>¶
　　平定廓爾喀十五功臣圗贊(有序/)¶
　　廓爾喀畏威乞降歸順武成平定功臣効力宜有¶
　　圗賛例應論爵以軍機大臣為首而大學士阿桂¶
　　以此番絶域厯險實異常之勞當以大将軍福康¶
　　安為首因嘉許之為之序曰¶
　　武成圗功逮此凡四(紫光閣圖功臣像各為之賛/自平定西域兩金川臺灣逮)¶
　　(此凡/四次)夫用兵豈易言哉必出扵不得已而不出扵¶
　　貪得恃強審時應機既明且斷信賞必罰仍總賴¶
<pb:KR4f0004_WYG_096-10a>¶
天貺助順捨斯數者未有不見其敗而資窮黷之譏者¶
　　也伊犂回部金川既受俘蕆事余已不復萌用武¶
　　之心無何而臺灣叛福康安等渡海𠞰賊不久生¶
　　擒賊首故此戰圗仍依例以阿桂為首今之廓爾¶
　　喀又在西蔵數千里外絶壁衝天急湍臨峡捨馬¶
　　單步非福康安海蘭察二人同心鼓勇身先士卒¶
　　斷不能成此七戰七勝之功首圖其像允合予心¶
　　而符衆望也西師金川功臣各百予親為贊者各¶
<pb:KR4f0004_WYG_096-10b>¶
　　五十餘命儒臣為賛各五十以成百數臺灣功臣¶
　　予親賛者二十餘命儒臣為賛者三十以成五十¶
　　數今平定廓爾喀之功臣予親賛者十五餘命儒¶
　　臣為賛者十五以成三十數盖以西師及金川厯¶
　　年久而擴地廣故人數多臺灣成功速而地非廣¶
　　故人數次之若廓爾喀則又速扵臺灣地雖險而¶
　　實弗廣也故予親為賛者不過十五儒臣為賛者¶
　　亦祇十五然以總數較仍勝凌煙雲臺之所表也¶
<pb:KR4f0004_WYG_096-11a>¶
　　此實¶
昊蒼護佑國家¶
祖宗教養所貽賢材接踵為邦家光予藐躬欽承惟謹¶
　　盛滿是懼且歸政年近老而畏事遑敢復有他圗¶
　　哉¶
　　　大學士一等忠銳嘉勇公兩廣總督福康安¶
百戰久經兩功近成近之險絶前聞未曽七戰七勝度¶
索乗桴舊勲新讓(此番聲討廓爾喀福康安身先将士/履險臨深無戰不捷大功克蕆其忠)¶
<pb:KR4f0004_WYG_096-11b>¶
(貞實邁等倫若以爵論阿桂本應居首而阿桂自以此/次未臨行陣奏譲福康安為首功實為公允可嘉遂俞)¶
(其/請)嘉許首圖¶
　　　大學士一等誠謀英勇公阿桂¶
七旬以上身體康强從不言功黄閣賛襄威克安久(此/次)¶
(用師必大彰國威而後允降庶㡬可以久安不致再生/事端唐太宗所謂示之必克其和乃固正合朕意福康)¶
(安固能仰體此意力蕆殊勲而/阿桂原有協謀之功亦不可掩)曽亦協謀亶一个臣有¶
容休休¶
　　　大學士三等忠襄伯和珅¶
<pb:KR4f0004_WYG_096-12a>¶
國家用武帷幄絲綸事殊四朝(謂漢唐/宋明)清文漢文䝉古¶
西番頗通大意(去嵗用兵之際所有指示機宜每兼用/清漢文此外頒給達賴喇嘛及傳諭廓)¶
(爾喀勅書並兼用䝉古西番字臣工中通曉西番/字者殊難其人惟和珅承㫖書諭俱能辦理秩如)勤勞¶
書㫖允稱能事¶
　　　大學士王杰¶
司學閩疆臺灣事曉海洋進退頗亦了了短詩長記晝¶
夜謄章(每軍營奏報捷章皆有詩文誌事隨時/謄寫至西蔵番地情形實未能知悉也)無暇贊¶
䇿人各用長¶
<pb:KR4f0004_WYG_096-12b>¶
　　　大學士孫士毅¶
安南之伇體國還軍(安南之伇初以黎氏臣服年久不/忍坐視惟是    天厭黎徳朕已)¶
(先見及此使孫士毅既為復國之後果即遵㫖班師何/至後此有傷我官軍之事然孫士毅身為帥臣彼時設)¶
(亦如武臣等捐軀効命則所繫國家威重匪小幸/而全師以出寧歸闕請罪是尚知以國為重者也)削功¶
寛罪(孫士毅克復黎城朕原賞以公爵迨失事之後彼/亦自知罪無可逭朕削其功而寛其罪懲奨悉本)¶
(至公盖亦嘉憫/能臣之意也)懲奨能臣征廓爾喀命理軍儲盡其心¶
力亦堪入圗¶
　　　原任領侍衞内大臣一等超勇公海蘭察¶
<pb:KR4f0004_WYG_096-13a>¶
勇而有謀侍衞洊公(乙亥征討準噶爾時海蘭察方以/索倫馬兵從軍先是輝特台吉巴)¶
(雅爾率屬来降已封為汗及阿睦爾撒納復叛後巴雅/爾旋亦從逆以大兵追急遁入塔爾巴哈台山中海蘭)¶
(察奮力窮追射之墜馬遂生擒以歸以此立擢為侍衞/嗣後每派出兵無不奮勉争先而料敵策應宛若素嫻)¶
(韜略者然屢以戰功洊封公爵此次為㕘賛功/成後晉封一等超勇公實為索倫之傑出者矣)索倫巨¶
擘黼衣錫龍圖形四番福禄鮮比旋終扵家矜惜無已¶
　　　户部尚書福長安¶
戚畹閥門家國一體兄勤逺征弟賛近理鴻邱之隔樽¶
俎之間無不同心弗稱已(上聲人/巳之巳)關(征廓爾喀之伇予/與軍機大臣等籌)¶
<pb:KR4f0004_WYG_096-13b>¶
(畫機宜福長安盡心㐮賛悉合予意/伊本以國事為重詎稱關已而已哉)¶
　　　户部尚書董誥¶
儒雅搢紳本不識兵樞機久㕘習以盡誠地官掌賦(軍/中)¶
(儲糈皆從内地撥往及凱旋後/銷算事宜一切皆户部掌之)度支是司軍儲萬里調¶
撥合宜¶
　　　兵部尚書慶桂¶
所謂故國賴有世臣量(去/聲)材授職非卑踰尊(用孟/子語)本兵¶
習政(明代最重本兵之職凡遇軍興悉以委之自中葉/以後其君不親政事又無知人之明而肩斯任者)¶
<pb:KR4f0004_WYG_096-14a>¶
(率多庸懦腐儒動皆掣肘更恣苞苴此其國事寜復可/問近作凱旋兵丁各歸營伍紀事文曽指其失以昭懲)¶
(戒至我朝用兵惟任将軍㕘賛相機攻取是以所向無/敵而兵部所司不過設驛安頓送往迎回諸事而已)¶
元長(上/聲)之子(慶桂為尹繼善之/子繼善字元長)跨竈是乎(從前西域用/兵惟傅恒與)¶
(予一心主必辦之說其時尹繼善為陜甘總督頗不欲/用兵此亦習扵書生拘守之常談不足以識事機彼時)¶
(並慮辦理軍務非其所長因令黄廷桂調任陜甘専司/其事是以西師蕆功伊雖為世臣未得列入戰圖今慶)¶
(桂以軍機大臣邀恩得/此榮遇轉覺跨竈矣)圗形始爾¶
　　　工部尚書和琳¶
二庸駐蔵諸務推諉(俘習渾雅滿泰二人同為駐蔵大/臣乃平時扵廓爾喀之事置若㒺)¶
<pb:KR4f0004_WYG_096-14b>¶
(聞蔵中一切委之噶布倫等任其妄為迨廓爾喀侵擾/蔵地又不能帶兵征𠞰轉欲将達賴喇嘛班禪額爾徳)¶
(尼移至内地竟甘心棄置蔵地不知是何肺腸因/令将伊二人扵蔵地枷責以為推諉國事者之戒)選良¶
代之條條有理和珅之弟責難觀成(和琳先為御史屢/命巡漕扵河道漕)¶
(運頗能認真挑濬督催因悉其才具優長並知為和珅/之弟去嵗令往代俘習渾等為駐蔵大臣沿途據奏催)¶
(儧烏拉立定期限嚴申賞罰軍裝火藥源源運送不致/遲誤及到蔵後辦理糧餉事宜整頓蔵中諸務一切井)¶
(井有條初不料其竟能副朕委/任而國家得一良材尤堪慰恱)喜得世臣為國之楨¶
　　　四川總督恵齡¶
和琳督糧至蔵之西(濟嚨以内糧運烏拉専任和琳往/来督催可以無誤然亦僅至蔵之)¶
<pb:KR4f0004_WYG_096-15a>¶
(西界其大兵所到地/方之後路亦難兼顧)師進賊境繼運留資(初命恵齡為/四川總督即)¶
(令同至軍營授為㕘賛大臣既念大兵深入賊境師行/糧隨最關緊要而恵齡扵調度既不能如福康安戰陳)¶
(亦更不如海蘭察用其所長莫若竟以後路糧運専責/其成其在拉子地方設法趕運糧石軍械及僱覓商民)¶
(長運諸務悉為周妥並不貪得/戰功希冀懋賞此意亦為可嘉)餉械不匱用濟武成功¶
亦懋㡬初被圖形¶
　　　原任都統銜護軍統領喇布凱巴圖魯台斐英¶
　　　阿¶
首攻擦木繼克濟嚨身先士卒奮勇成功遂至帕朗逼¶
<pb:KR4f0004_WYG_096-15b>¶
甲爾古(台斐英阿自擦木進兵以後無不身先士卒往/来截殺最為奮勇及攻東覺山梁尚用礮轟斃)¶
(紅衣緑衣賊目其後進攻甲爾古拉復直前/射斃紅衣賊目不意中鎗殞軀深堪痛惜)直進殞身¶
痛惜心楚¶
　　　護軍統領和隆武巴圗魯額勒登保¶
石碉木柵鱗疊賊防勢如捲籜捷似頹牆将軍所示無¶
不領略(額勒登保時為翼長司軍前各隊營務及調遣/諸事故能領略将軍意指此番前後七戰率領)¶
(精兵攻碉奪柵/所至無不克捷)率領精兵埋根卓鑠¶
　　　原任副都統扎努巴圖魯阿滿泰¶
<pb:KR4f0004_WYG_096-16a>¶
遇有絶險莫弗身先詎惟力勇實以心堅攻堆補木奪¶
橋命殞馬革未能(官軍攻奪濟嚨官寨及搶奪熱索橋/由峩緑大山繞至上㳺紫筏渡河又)¶
(攻克協布魯賊寨阿滿泰無不身先鼓勇痛殱賊衆忠/悃實屬超羣乃至攻噶勒拉堆補木過河時見賊匪将)¶
(徹橋板直前搶奪兵丁乗勢競進而伊適以在前中鎗/落河水深溜急當争先進擊之際不及撈覓並不得裹)¶
(馬革以歸/益堪憫惻)更切哀憫¶
　　　副都統銜駐劄西蔵協辦事務大臣賽尚阿巴¶
　　　圖魯成徳¶
曽争巴忠(前次廓爾喀侵擾蔵邊巴忠授意噶布倫丹/津班珠爾許銀贖地成徳未嘗不知然聞彼)¶
<pb:KR4f0004_WYG_096-16b>¶
(時曽力詆其非而巴忠恃在御前行走/諸事擅専雖争之不得而心膽尚壯)尚有雄心克聶¶
拉木(賊人佔據聶拉木官寨成徳與穆克登阿率兵乗/夜前進距寨里許穆克登阿由西南伊由西北進)¶
(攻抛入火彈燒斃賊匪甚衆其逃出者復被官兵殱戮/二百餘名寨中尚屯聚賊匪令我兵四面圍困無一漏)¶
(網者頗/見勇略)亦見韜襟重進𠞰賊别分一路(既而大兵由色/達木一路冞入)¶
(賊境福康安分派成徳由哈那衮木山一路進攻既同/阿尼雅布等将扎木攻克又聞前途有鐡索橋即潛行)¶
(樹林内奪據大河東岸賊卡乗夜奪橋並将西岸賊卡/攻克沿途殺獲甚衆復由江各波邁山梁直趨隴岡與)¶
(彦吉保㑹合兩面夾擊佔住隴岡所有賊卡/悉被焚燬此次成徳分路攻𠞰功亦可録)頗有所克¶
圖形表故¶
<pb:KR4f0004_WYG_096-17a>¶
　　右旋白螺贊¶
螺多左轉希有右旋孰謂生海而能從天(天右旋日月/左旋其向西)¶
(行則以天行速而日月行遲天帶之而行似右旋耳古/人以蟻退行磨上為喻甚精螺為海中一微物而或有)¶
(右旋者涉海者攜帶扵舟/則吉祥安穏最為靈異)所以梵帙標竒著編(西畨蔵/大逰戲)¶
(經載釋迦牟尼佛初入母胎時淨飯王家示現一切勝/福吉祥所有金銀如意寳珠琉璃玻瓈珊瑚一切寳箧)¶
(以及増夀右旋白螺箧自然開放/衆寳潔淨無垢盈滿其中云云)丹書呈瑞(每年蔵中/喇嘛扵新)¶
(正及萬夀節進丹書所陳供器時有/獻右旋法螺者以為竒寳而不多見)弗恒遇焉寓聲於¶
寂三乗提全(吹則有聲置則寂然聲為有寂為無有無/一合而扵螺之空體現之實寓三乗法也)¶
<pb:KR4f0004_WYG_096-17b>¶
　¶
　¶
　¶
　¶
　¶
　¶
　¶
御製文三集巻十六¶
