# -*- mode: mandoku-view; -*-
#+TITLE: 御製文集
#+DATE: 2015-08-25 00:27:58.631234
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 三集卷六
<pb:KR4f0004_WYG_086-1a>¶
欽定四庫全書¶
御製文三集巻六¶
　詔¶
　　紀元周甲建立皇太子以明年元日授寳為嘉慶¶
　　　元年詔¶
朕寅紹丕基撫綏方夏踐阼之初即焚香黙禱¶
上天若䝉¶
昊眷俾得在位六十年即當傳位嗣子不敢上同¶
<pb:KR4f0004_WYG_086-1b>¶
皇祖紀元六十一載之數其時亦未計及夀登八旬有¶
六也自臨御以来仰荷¶
昊蒼垂佑¶
列聖貽庥寰海昇平重熙累洽御宇之年慶週甲子敬¶
念維¶
天維¶
祖宗所以付託在予者至重且鉅扵繼體授受之際曷¶
敢不倍切兢兢朕前此不即立儲之由節經頒發諭㫖¶
<pb:KR4f0004_WYG_086-2a>¶
反覆申明盖以歴觀史冊三代而下由漢迄明儲貳一¶
建其弊百端前鑒具在我朝¶
太祖¶
太宗¶
世祖俱未預立儲位惟¶
聖祖仁皇帝曽以嫡立理宻親王為皇太子後竟為宵¶
小誘惑兼患痼疾不克祗承其時大臣中曽有以國本¶
應行建立陳請者仰蒙¶
<pb:KR4f0004_WYG_086-2b>¶
皇祖聖裁獨斷¶
訓諭特頒不復冊立迨傳位¶
皇考十三年勵精圗治内外肅清雍正元年¶
皇考即親書朕名貯扵乾清宫正大光明匾額之上又¶
另書宻緘常以自隨朕纘紹洪業六十年間景運龎洪¶
版圖式廓十全紀績五代同堂積慶駢蕃實為史冊所¶
罕覯此皆仰賴¶
皇祖¶
<pb:KR4f0004_WYG_086-3a>¶
皇考貽謀燕翼用能唘佑後人綏兹多福朕欽承¶
家法踐阼後亦何嘗不欲立嫡以皇次子為孝賢皇后¶
所生曽書其名遵¶
皇考之例貯扵正大光明匾上不意其早年無禄不能¶
承受曽同大臣等啓緘閲看贈為端慧皇太子此中外¶
所共知者嗣扵癸巳年冬至¶
南郊大祀敬以所定嗣位皇子之名禱扵¶
上帝並黙禱所定嗣位皇子倘不克負荷請降之罰俾¶
<pb:KR4f0004_WYG_086-3b>¶
臣得另簡元良以為宗祏延逺無疆之福又扵盛京恭¶
謁¶
祖陵時敬告¶
太祖¶
太宗在天之鑒是朕雖不明立儲嗣而扵宗祏大計實¶
早為籌定特不效前代之務虚文而貽後患耳夫建儲¶
一事三代以後建立嫡嗣舊制相沿具載史冊若以此¶
等歴代踵行名正言順之事為非則朕亦非讀書稽古¶
<pb:KR4f0004_WYG_086-4a>¶
之人矣設名分未定或致如前史夜半宫中出片紙之¶
語其弊更不可言方今紀綱肅清宫府一體歴代權奸¶
婦寺諸秕政絶無其事斷不致因儲位未早宣示致滋¶
他慮我子孫果能效法¶
祖宗及朕之敬¶
天勤民勑㡬親政即不明詔立儲實可萬年無弊然此¶
言即朕自問亦不敢自以為是千萬世後必有以為非¶
者且令其平心觀我¶
<pb:KR4f0004_WYG_086-4b>¶
祖宗及朕所行與國家之得實益政治之享太平與否¶
可耳朕誕膺大寳今六十年矣迴念踐阼時黙禱¶
上帝之語并追憶朕年五旬後曽扵¶
聖母皇太后前奏及歸政之事彼時䝉¶
聖母諄諭以朕躬膺付託之重天下臣民所繫望即至¶
六十年亦不當傳位自逸次晨朕即以¶
聖母所諭黙奏¶
上帝若能常奉¶
<pb:KR4f0004_WYG_086-5a>¶
慈寧夀躋頤慶朕亦何敢復執前願乃自丁酉年以来¶
所願既虛於是仍冀得符初志兹¶
天恩申錫竟獲週甲紀元夀躋八旬開五精神康健不¶
至倦勤天下臣民以及蒙古王公外藩屬國實皆不願¶
朕即歸政但¶
天聽惟聰朕志先定難以勉順羣情兹以十月朔日頒¶
朔用是諏吉扵九月初三吉日御門理事召皇子皇孫¶
王公大臣等将癸巳年所定宻緘嗣位皇子之名公同¶
<pb:KR4f0004_WYG_086-5b>¶
閱看立皇十五子嘉親王　　為皇太子用昭付託定¶
制孟冬朔頒發時憲書其以明年丙辰為嗣皇帝嘉慶¶
元年俟朕長至齋戒後皇太子即移居毓慶宫以定儲¶
位皇太子生母令懿皇貴妃著贈為孝儀皇后升祔¶
奉先殿列扵孝賢皇后之次其應行典禮該衙門查照¶
定例具奏皇太子名上一字改書顒字其餘兄弟及近¶
支宗室一輩以及内外章疏皆書本字之永不宜更改¶
其皇子王公臣下之名清書缺寫一㸃以示音同字異¶
<pb:KR4f0004_WYG_086-6a>¶
而便臨文至朕仰承¶
昊眷康強逢吉一日不至倦勤即一日不敢懈弛歸政¶
後凡遇軍國大事及用人行政諸大端豈能置之不問¶
仍當躬親指教嗣皇帝朝夕敬聆訓諭將来知所秉承¶
不致錯失豈非國家之大慶至¶
郊壇¶
宗¶
社諸祀朕年當望九扵登降拜跪儀節恐精力稍有未¶
<pb:KR4f0004_WYG_086-6b>¶
充不足以將誠敬自應嗣皇帝親詣行禮部院衙門並¶
各省具題章疏及引見文武官員尋常事件俱應嗣皇¶
帝一同披閱效朕所為以副天下臣民之望所有冊立¶
皇太子典禮一切虚文俱不必舉行其明年歸政一切¶
典禮儀文著軍機大臣會同各該衙門敬謹條議以聞¶
将此通諭中外知之¶
　訓¶
　　命歸政後諸皇子孫曽元輩仍在尚書房讀書及¶
<pb:KR4f0004_WYG_086-7a>¶
　　　應用冠服訓¶
我國家重熙累洽¶
列聖相承敬¶
天愛民海内昇平梯航向化朕春秋二十有五御極踐¶
阼初即拈香叩祈¶
天恩設能如¶
聖祖仁皇帝之享祚綿長仰邀¶
昊眷克繩¶
<pb:KR4f0004_WYG_086-7b>¶
祖武夀祚延洪享國六十年即當歸政不敢更冀有所¶
過算今荷¶
天恩篤佑八旬開五康彊逢吉五代同堂撫御寰區幸¶
周甲子明嵗丙辰即屆歸政之期大廷授受景運増隆¶
實為史冊罕覯惟念諸皇子皇孫以及曽元扵子皇帝¶
嗣位以後一切章服儀制例有一定等差不可僭越但¶
朕為太上皇帝而皇子皇孫不能照諸皇子皇孫之例¶
遂與宗室等倫扵親親之誼似有未協著扵明年歸政¶
<pb:KR4f0004_WYG_086-8a>¶
後所有諸皇子皇孫以及曽孫元孫仍在尚書房讀書¶
應用冠服韁轡等項俱著仍照現在之例不必更改朕¶
年登九秩即可得六世来孫亦當視元孫一例豈不更¶
為千古未有之吉祥盛事我子子孫孫纘膺統緒倘亦¶
能如朕之享國綿長舉行歸政典禮為太上皇者其皇¶
子皇孫等亦如今日朕加恩曽元輩之服物禮秩照此¶
永以為法光昭奕禩衍慶徵祥實我大清億萬斯年之¶
福若無太上皇之稱則當照國家宗室舊例不可僭越¶
<pb:KR4f0004_WYG_086-8b>¶
有紊成憲用是特頒訓諭交尚書房敬謹存記俾我世¶
世子孫知所稟承以示惇睦而昭法守¶
　　申示皇太子及内外王公大臣等弗允請緩歸政¶
　　　訓¶
皇太子及王貝勒貝子公暨内外文武大臣蒙古王公¶
等各具摺籲請俯順羣情俟朕夀躋期頤再舉行歸政¶
典禮朕逐加披閱見其情詞懇款實皆出扵至誠敬念¶
維¶
<pb:KR4f0004_WYG_086-9a>¶
天維¶
祖宗所以付託在予者至重且鉅臨御以来仰荷¶
眷佑海宇乂安康彊逢吉勤求治理惟日孜孜朕亦何¶
敢稍存自暇自逸之念惟是朕紹承大統踐阼之初即¶
焚香黙禱¶
上天若蒙¶
昊蒼垂佑得在位六十年即當傳位嗣子不敢上同¶
皇祖紀元六十以次増載之數且實未計及歸政之年¶
<pb:KR4f0004_WYG_086-9b>¶
朕夀當八旬有六也迨五旬後甫經念及嵗月舒長倍¶
深兢業初不敢以此自必兹幸¶
天恩申錫竟獲週甲紀元夀躋八旬開五始願克償此¶
皆仰荷¶
上天篤祐¶
烈祖貽庥躬舉授受上儀實為曠古所未有用是特降¶
詔諭冊立皇太子扵丙辰年改元歸政今皇太子及宗¶
室蒙古王公内外大臣以朕八旬衍袠以来精神純固¶
<pb:KR4f0004_WYG_086-10a>¶
仍請躬攬庶政皇太子及臣工等日侍禁廷渥承恩眷¶
臚誠籲懇愛戴依戀朕未嘗不深鑒其誠悃即天下臣¶
民外藩屬國飲和食徳久沐涵濡實皆不願朕即歸政¶
但朕齋心黙禱之意精誠孚格久荷¶
昊慈垂鑒歴數十年如一日今若因羣情依戀勉遂所¶
請則朕初心焚香告¶
天之語轉為不誠是實難以聽許毋庸再行瀆請況朕¶
仰承¶
<pb:KR4f0004_WYG_086-10b>¶
天眷純固有常一日不致倦勤即一日不敢懈弛歸政¶
後凡遇軍國大事及用人行政諸大端豈能置之不問¶
仍當勑㡬體健躬親指教嗣皇帝朝夕敬聆訓諭可以¶
知所秉承不致錯失而大小臣工恪恭盡職亦可謹凜¶
遵循迨朕夀臻頤慶之後優㳺無為豈不更為亘古未¶
有之盛事将来嗣皇帝紹膺大統若能如朕之敬¶
天愛民勵精圖治景祚綿長上躋耆夀亦如朕之舉行¶
歸政眀彰典禮大廷授受尤為我國家億萬年無疆之¶
<pb:KR4f0004_WYG_086-11a>¶
庥此則朕所至願也¶
　¶
　¶
　¶
　¶
　¶
　¶
　¶
<pb:KR4f0004_WYG_086-11b>¶
　¶
　¶
　¶
　¶
　¶
　¶
　¶
御製文三集巻六¶
