# -*- mode: mandoku-view; -*-
#+TITLE: 御製文集
#+DATE: 2015-08-25 00:27:58.417187
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 二集卷四十
<pb:KR4f0004_WYG_074-1a>¶
欽定四庫全書¶
御製文二集巻四十¶
　硯銘¶
　　舊龍尾石日月疊璧硯銘¶
舊溪龍尾既琢既追面背受墨左右胥宜合璧其章雙¶
丸日月蹟紀石帆寳雲異説(硯左側鐫余於戊辰十月/朔登鷹窠頂擬觀合璧先)¶
(一夕夢見日月如合璧三因琢是硯下鐫亷讓識三字/考亷讓為本朝淅江舉人曹三才别號一綂志載鷹窠)¶
(頂在海鹽縣石帆山相傳十月朔日月同度登絶頂觀/之如合璧又西湖志初陽臺在寳雲山頂舊傳葛洪於)¶
<pb:KR4f0004_WYG_074-1b>¶
(此吸日月精華錢塘志稱每嵗十月/朔旦見日月並升云云則又一説也)珎此龍賔盍簮其¶
來律以亷讓吾斯愧哉¶
　　題澄泥硃墨二硯銘¶
㸃周易艱研理批奏章慎臧否遣興摛詞餘事耳然而¶
無不慙乎爾¶
　　　右珠硯¶
絳縣得材偶倣古(近于山西絳縣購得舊澄泥硯材倣/古式為之復以餘材别製二硯合貯)¶
(一匣以供/硃墨之用)餘製二硯硯匣貯臨池五合之一助(叶/)逮憶¶
<pb:KR4f0004_WYG_074-2a>¶
蘇言意則憮¶
　　　右墨硯¶
　　宋端石貨布硯銘¶
置於几曩弗知也掲匣觀覺其竒也與衆商如一辭也¶
果舊端宋之治也貨布形髙眼池也銘而譜胥曰宜也¶
賢久隠是可思也棄以富復足思也疏矣哉吾之為也¶
　　舊端石子五明硯銘¶
子石天然畧加玉成形橢而圓體潤以貞活眼凡五因¶
<pb:KR4f0004_WYG_074-2b>¶
號五明如舜之扇寓意實精匪箑之義著文有評(向因/崔豹)¶
(古今注言舜廣開視聴作五明扇而後世遂以為扇所/自始其誤殊甚佘謂扇乃禮所云闔扇之扇仍是闢四)¶
(門意而非扇箑之扇曾/作五明扇説以明之)¶
　　澄泥虎符硯銘¶
貌其金質其土象虎符詰戎旅彰斯文濟彼武草露¶
布是資汝¶
　　　倣唐蔆鏡澄泥硯銘¶
唐本歙石兹以澄泥澄泥法失求而得之囊沙汾水是¶
<pb:KR4f0004_WYG_074-3a>¶
陶是炊舊藏古式命匠倣為(澄泥法久失傳前嵗閲四/庫全書舘所進書内有賈)¶
(氏譚録載絳縣人善製澄砨硯縫絹囊置汾水中踰年/而後取沙泥之細者已入囊矣陶為硯水不涸焉云云)¶
(因諭山西巡撫巴延三試仿為之一年後巴延三以所/造硯材進試其中有可作蔆鏡硯者乃出舊藏硯式命)¶
(匠製/此硯)葆光返照厥義入微何求弗得其戒宜思¶
　　舊蕉白龍池硯銘¶
舊阬之白號蕉葉兮玉潤金堅剛柔協兮既圓而橢製¶
穏貼兮墨池弗涸有波疊兮龍守其珠緯蕭涉兮書而¶
供跳王之帖兮文而寓雕劉之勰兮問誰所珎蕉林篋¶
<pb:KR4f0004_WYG_074-3b>¶
兮何來西清伴芸笈兮一誦旅獒慚弗愜兮¶
　　倣觀象唐硯銘¶
古聖觀象意在筆前卦雖畫八理具先天伊誰製硯義¶
闡韋編四維四隅匪方匪圓弗設竒偶全體備焉玩辭¶
是資選石倣㫋滴露研朱用佐窮年¶
　　蘇軾東井硯銘¶
井者清也可用汲慎王明也井者養也老安少懐聖言¶
仰也如子瞻者雖不能行其志於時東井硯銘足睪思¶
<pb:KR4f0004_WYG_074-4a>¶
也吾恐明於古而昧於今將為人所嗤也¶
　　宋合璧端硯銘¶
取石自然既剖仍合合不見縫刻不見迹方而上斂如¶
風字式月為硯池日為硯頰伊誰八分鏤以合璧匪祥¶
是飾惟文斯洽用以雕龍遜乎其勰¶
　　宋端石龍馬負圗硯銘¶
石刻硯殊非古也懐鉛槧事可舉也端之阬宋始覩也¶
馬負圗卦之祖也會為一典用數也帝鴻紐或其伍也¶
<pb:KR4f0004_WYG_074-4b>¶
誰其用莫之考(叶/)也佐文房可與處也掞鴻文夫何有¶
(叶/)也慎絲綸則我所也¶
　　魏興和甎硯銘¶
扣如金聲聲和緩背識興和年造宛彼其偏安世季晩¶
何有此哉郁翰苑信乎斯文行之逺¶
　　元趙孟頫松花石硯銘¶
松化石須千年松花有(松花江亦有松化/石人或取以為礪)詎康干(唐六/帖載)¶
(囬紇有康干河斷松投之三年化為石色蒼節理猶在/云云似其石竞可速化不待千年而成是又記載之未)¶
<pb:KR4f0004_WYG_074-5a>¶
(可盡/信也)松雪翁銘識旃三含一妙理詮木之理尚依然水¶
中變膏受全勝溪石取於端弗礱琢存厥天十三行書¶
以傳兹用兹審愧焉¶
　　舊洮石黄標硯銘¶
臨洮緑石有黄其標似松花玉珎以年遥(惠周惕識語/云是臨洮綠)¶
(石之黄標諦視之與今松花玉/相似因其閲年已久銘而譜之)比之舊端郊寒島瘦聊¶
備一品圗左史右¶
　　倣唐蔆鏡硯銘¶
<pb:KR4f0004_WYG_074-5b>¶
蔆花旉瓣肖厥鏡形匪銅玻瓈石出歙阬唐有此製師¶
古用成惕殷監以自照詎曰摛文是寳¶
　　宋紫端涵星硯銘¶
石割雲硯之成也池涵星硯之形也雲净星現以彰文¶
明也用之絲綸慎乎拱北之情也¶
　　倣澄泥虎伏硯銘¶
吕老所造兹不可得金閶巧煅如伏虎式球琳其質清¶
緑其色置之舊側幾難别白列於文房友乎子墨幾暇¶
<pb:KR4f0004_WYG_074-6a>¶
怡情揮毫是北每繹旅獒不無慙徳¶
　　舊端石四螭硯銘¶
理細以潤色黝而紫棄置内庫百餘年已拂之拭之用¶
供綈几如絲出綸惟是慎止繪句絺章則其小矣¶
　　舊澄泥四直硯銘¶
席上珎文房佐言其質泥以作論其堅石猶過光内韞¶
徳外播墨池銹靈非涴沃心田資清課宜讀易蓍則那¶
坤六二直方大¶
<pb:KR4f0004_WYG_074-6b>¶
　　宋澄泥夔紋硯銘¶
撫如石呵生津黄其色夔其文夔者夔也吾因以緬¶
舜命教胄子之為也¶
　　舊端石弁星硯銘¶
活眼正中如弁冕形擬月則小號之曰星洪範九疇八¶
惟庶徵休咎異若省嵗省成象厥庶民天聴自聴¶
　　舊阬端石松皮硯銘¶
蕉葉白松皮青堅且潤亷以貞出水岩龍為晴黍谷春¶
<pb:KR4f0004_WYG_074-7a>¶
(硯背銘辭下有黍谷小印似係收藏人之號遍檢宋以/後正史稗乘諸書皆無可據按黍谷在今密雲縣即鄒)¶
(衍吹律回春處收藏之人或鄒姓或/居密雲因以黍谷為號未可知也)硯田耕¶
　　唐寅龍尾石瓦硯銘¶
歙之石龍尾最式肖瓦漢製𣲖董(其/昌)以書名唐(寅/)以畫¶
經二人用淬妃快何來朶殿綈几㑹所樂存乎葢無奈¶
　　唐螭虎石渠硯銘¶
方盈寸有(去/聲)半圍以渠而周銅乎石乎泥乎合一相閲¶
千秋邊幅雖小其用無窮如寸田贊化工¶
<pb:KR4f0004_WYG_074-7b>¶
　　宋端石紫雲硯銘¶
紫雲之割夫其誰耶道以為腴守墨池耶閲世幾百永¶
年宜耶滴露研朱又一時耶綸綍是慎繄吾思耶¶
　　倣晉璧水暖硯銘¶
璧水暖硯王廞所有銘乎宋而虞(允/文)勒賜於唐則李(徳/裕)¶
受承燧乃温既濟卦偶既嘉其用倣以名手雖今古之¶
難齊亦筆墨之堪友即當冬而滴露那虞凍而代酒¶
　　倣宋歙石龍尾為澄泥硯因製銘¶
<pb:KR4f0004_WYG_074-8a>¶
龍尾溪也石具玉精製以為硯仍擬龍形緬昔毅甫玉¶
局泐銘爪膚縠理玉徳金聲(二語用/蘇句)一二二一視此陶¶
泓在天利見霖雨蒼生¶
　　舊端石洛書硯銘¶
靈龜負書出於洛水洪範九疇實肇乎此如日麗天(硯/池)¶
(右額上有眼/刻作雲捧日)信有斯理何人刻背乃圗蘇子月小山髙¶
(硯背刻蘇軾後赤壁賦景即/因左方小眼刻為山髙月小)後游而已擬以不倫吾思¶
其㫖或者雪堂曽弆書几自寫其真與硯為友疑東坡¶
<pb:KR4f0004_WYG_074-8b>¶
言如是如是¶
　　舊蕉葉白雙螭瓦式硯銘¶
瓦為硯硯則賔也硯肖瓦瓦則名(叶/)也賔與名幻則均¶
也供染翰實則存也伴綈几慎絲綸也味芸編以淑身¶
也¶
　　舊端石倣唐石渠硯銘¶
石渠硯唐之製端溪珎宋之貽萃二代為斯器佐文房¶
誠雅致孰鈔書孰習字陳綈几用乃異勑時幾出綸綍¶
<pb:KR4f0004_WYG_074-9a>¶
惟日慎戒滿志¶
　　宋四螭澄泥硯銘¶
絳縣秀質琢為八方具有卦義畫肇羲皇文字之始¶
孰尚乎此硯製澄泥静用久矣穆如其古郁若其文四¶
螭游池蜿蜿蝹蝹外泥斯銅内泥斯石識泥於何餘兹¶
墨汁文房雅友憬然以思數百年前用者伊誰¶
　　宋端石風字硯銘¶
端之石出阬渚風字式近罕覩磨欲穿閲世古誰鑚研¶
<pb:KR4f0004_WYG_074-9b>¶
膏晷苦今屬誰亦知否(叶/)¶
　　倣唐蔆鏡硯銘¶
製倣唐石猶宋出古阬成今礱鵒眼一如月銅異鏡明¶
具鏡用百代鑒六義供¶
　　舊端石玉繩硯銘¶
質堅色潤出自老阬六星一月帯以玉繩綈几染翰宜¶
賔墨卿慎兹綸綍欲正且平¶
　　括囊硯銘¶
<pb:KR4f0004_WYG_074-10a>¶
石出舊阬樸且素也先趙後倪(端石括囊硯左側鐫趙/孟頫呉興二字印記右)¶
(側有荆蠻民用四/字葢倪瓉號也)處(上/聲)得其處也刻為括囊夫其意有¶
所寓也在彼則可在吾則以為懼也讜論願聞達聰即¶
所以明目(叶/)也¶
　　舊端石海日初升硯銘¶
海天初月未央之甎髙濓硯譜倣以向年(硯譜有漢未/央甎海天初)¶
(月硯曽命製/澄泥以倣之)兹獲舊端初日麗天洪波騰躍昭融朗懸¶
曰升曰恒合璧雙全綈几研朱綸綍是宣恵我烝民如¶
<pb:KR4f0004_WYG_074-10b>¶
被黄棉¶
　　宋端溪八柱硯銘¶
八柱承天廣運肖乾六書載道因文以傳石出老阬宣¶
和六年(硯右鐫宣和六/年秋八月製)非銅雀之瓦異未央之甎澤於¶
古以餘潤腴乎内以為堅其動也直其静也専顧將資¶
乎綸几渠寜斐乎翰筵¶
　　舊端石弦文硯銘¶
硯四十枚或銘或詩豈竭吾才不日成之(續得硯四十/翰林等擬皆)¶
<pb:KR4f0004_WYG_074-11a>¶
(入譜題詩系銘閲五日而成率於/幾餘㸃筆為之并不淹晷刻也)法天行健敦乎象辭¶
　　倣唐八稜澄泥硯銘¶
昔也泥今則石葆其光堅以澤外象卦中呈璧利筆毫¶
發墨液陶冶功化物無迹育材作人慙莫釋¶
　　宋端石洛書硯銘¶
下巖石壁誰刻紫雲墨池黝漬龍香氤氲刻作洛負圖¶
書之祖傅説有云事不師古君子之道闇然日章出諸¶
久弆(是硯亦係懋勤殿庫貯年久近/經翰林等擇取十四方中之一)刮垢磨光著書習¶
<pb:KR4f0004_WYG_074-11b>¶
字均非我事慎兹絲綸惕乾永志¶
　　舊端石多福硯銘¶
天然多福久弆乾清(乾清宫舊貯多福硯天然/如蝙蝠形質堅而製樸)兹雖刻¶
畫頗類天成色黝而澤面寛且平物必有偶賁來作朋¶
斂時敷錫萬國咸寜¶
　　宋天然石子端硯銘¶
水阬石子不須磨治以霤蛀處遂為墨池閲幾滄桑穆¶
穆怡怡天與之然何慮何思予獨恧夫吮毫搆韻未能¶
<pb:KR4f0004_WYG_074-12a>¶
若斯¶
　　舊端石倣唐石渠硯銘¶
石渠式肇自唐水崖質選其良舊弆王(唐石渠硯久藏/内府曾經題詠)¶
(為乾清宫十硯之一此/硯形製相仿亦舊物也)今得羊一再詠斐文房慎取好¶
增傍徨¶
　　舊端石飛黄硯銘¶
質細如綿水岩石子兮面製鼓形喻車記里兮背刻飛¶
黄服周方軌兮用佐同文伊犁尺咫兮¶
<pb:KR4f0004_WYG_074-12b>¶
　　舊澄泥伏犀硯銘¶
陶汾泥兮畧異鄼侯造無吕字兮知成宋代趙同為舊¶
兮底較年多少刻伏犀兮噴薄墨池表鑑千古兮奚藉¶
燃以照静為用兮永年光則葆¶
　　宋端石列宿硯銘¶
阬石樸完誰則理之刻以列宿誰則使之墨銹氤氲誰¶
則以之辭彼稡兹誰則徙之求全有毁誰則止之¶
　　宋端石奎璧硯銘¶
<pb:KR4f0004_WYG_074-13a>¶
鑿何代宋之春用者誰元之人宋之人宋王孫刻名姓¶
識賞珍供書畫信絶倫榮兮辱難具論奎璧星照以神¶
　　舊龍尾合璧硯銘¶
歙之溪疏龍尾舊者稀晨星耳磨為硯合璧示匪誇祥¶
就將是學緝熙資窮理¶
　　舊澄泥倣長生未央瓦頭硯銘¶
澄泥自唐漢未有也以云瓦頭義或可取也同為陶成¶
漢較唐久也世逺年湮真偽率難剖也阮亭竹垞記觀¶
<pb:KR4f0004_WYG_074-13b>¶
偶也兹弆西清珍之而以為醜也¶
　　唐澄泥六螭硯銘¶
石渠唐硯久藏内府兮賁來六螭物必有偶兮呵之發¶
潤筆花墨雨兮竟體剥蝕華紋吞吐兮玉尚有焉况斯¶
甄土兮何物永堅為之意憮兮¶
　¶
　¶
御製文二集巻四十¶
