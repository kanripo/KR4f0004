# -*- mode: mandoku-view; -*-
#+TITLE: 御製文集
#+DATE: 2015-08-25 00:27:58.387443
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 二集卷三十八
<pb:KR4f0004_WYG_072-1a>¶
欽定四庫全書¶
御製文二集巻三十八¶
　賦¶
　　鬬鹿賦(有序/)¶
　　或問哨鹿之義已具於前後二賦若夫鹿之所以¶
　　致哨其義亦得聞乎曰善哉問蘇子不云乎物必¶
　　先腐也而後蟲生之人必先疑也而後䜛入之鹿¶
　　不相哨何以致人之哨哉而其相哨也以鬬作鬬¶
<pb:KR4f0004_WYG_072-1b>¶
　　鹿賦其辭曰¶
有八义之角獸當五月而解舊既新茸之漸生至仲秋¶
而始就其角之未就也牡自牡而牝自牝其角之既就¶
也牝隨牡而牡相鬬其牡自牡而牝自牝也有男女異¶
路之風其牝隨牡而牡相鬬也有夫妻相庇之救雖或¶
以豪相&KR1987;以力相㓂諒其事則無曲故其義有可究然¶
鹿之相鬬也不於九衢之市不於百畝之田必其深深¶
林裏迥迥山巔車馬之所不至虎豹之所逺遷於是呼¶
<pb:KR4f0004_WYG_072-2a>¶
羣别隊防後突前互争雄而較力不畧遜而頓旋雖獵¶
騎亦罕遇則文士固無從而見焉吾嘗從山莊而逰矣¶
是地也雖避暑之離宫實絶塵之仙境外遮邏以延城¶
中聳峙以峻嶺陡澗冷而泉清虚谷深而林静於是麌¶
麌之族祁祁之等既日孳而日繁迺時背而時並夫其¶
寥寥秋令霅霅金颸景清兮氣霽巖額兮峯眉值萬幾¶
之餘暇擕數騎而相隨或捨馬以更進豈由鹿之為欺¶
則見兩雄賈勇誇匹敵强角如戈利目似電光蹏卓立¶
<pb:KR4f0004_WYG_072-2b>¶
以擇勝胷憑怒以當塲奎踽則林壑為之摇蕩嚶咿則¶
風露為之飛揚竦體則髙膺鶚厲待觸則强項蝟張九¶
天九地之機莫窮其壯三出三入之態愈奮其剛吾因¶
之思其神趣觀其猛勢而從禽之意有時而相忘雖然¶
鹿之鬭也可見人之鬭也難知彼其牟然相鳴悍然相¶
持是即鬭而已矣亦易得而窺之若乃機械巧搆城府¶
深為笑中之刀莫測暗裏之穽不期翻手雲而覆手雨¶
谷可陵而岸可池其鬭也固不若鹿之聲色相陵而吾¶
<pb:KR4f0004_WYG_072-3a>¶
實有感於斯¶
　　芝屏賦¶
我聞芝之種類甚繁抱朴論之最精具五色而表瑞得¶
千嵗以延齡光可照夜洞若堅氷朱柯翠羽三秀九莖¶
乗車覆雲返矢辟兵若是者不可更僕而數而非所論¶
於吾之芝屏夫其生於千仭之岡長自十圍之木君遷¶
古度之倫平露賓連之屬元氣之所絪緼甘雨之所滲¶
漉遯世無悶猶輕漢代之歌升仙亦虗豈作松子之服¶
<pb:KR4f0004_WYG_072-3b>¶
徒觀其面也層層蟠錯縷縷蟬聫撐如盖而團如盤焉¶
繼觀其背也既玲瓏而又相附雖妥帖而實便嬛香似¶
桂而燦似蓮焉伊何人之選質乍我座而為屏既切清¶
防之義匪誇延夀之名吾獨怪其挾不老之姿而岸然¶
辭故土以成器也靈乎不靈¶
　　人字栁賦(有序/)¶
　　西苑南液池北岸有人字栁者數百年以上物也¶
　　今秋仆於風命補種之因成是賦¶
<pb:KR4f0004_WYG_072-4a>¶
憶行春於癸酉賦南苑之雙栁歎賔主其莫恒感新舊¶
為非偶歸而禁籞偶臨池岸閒走若人字者有言寓以¶
意而非口曰樹有菀枯奚與人世彼補植者已是贋鼎¶
則體物者寜非多事爾時雖心知其非而莫能與之為¶
議也逮今秋之孟月忽終風之落天乍似轟雷耾耾而¶
有如熛怒弗止振蘀蓬蓬而遇輒摧堅葱菁者亦莫不¶
偃婆娑者安望其全然而葱菁者暫偃而其身復起如¶
故婆娑者難全而連根遂以仆焉爰命奉宸例視海子¶
<pb:KR4f0004_WYG_072-4b>¶
種仍各根培植而冀其生成合為一樹絞縛而無分彼¶
此靈和殿前何異張緒當年上林苑中慢稱公孫病已¶
於是兩足分立一項挺成俯液池以寫影望趯臺而馳¶
情則何異樓閣東風聼歌舞於宣徳荆凡南國閲紀載¶
於春明者哉乃對人字而歌曰昔議雙栁今何若兮使¶
無補種終寂寞兮實固非久名可托兮人字若荅而歌¶
曰名實胥幻誰恒在兮成則有壊匪愛實害兮一之為¶
甚豈可再兮¶
<pb:KR4f0004_WYG_072-5a>¶
　　西畨蓮賦¶
考花譜則類屬之荷非水植而名乃曰蓮弗經見於中¶
國誰與號謂西畨昔詞臣曾寫質亦㸃筆以稱妍(羣芳/譜載)¶
(有西畨蓮僅言其花淡雅而不詳其跗萼若何又載有/鐵線蓮云花葉俱似西畨蓮心黒如鐵線山荘舊藏錢)¶
(維城花卉冊有花一種稱西畨蓮但其色淡碧而兼微/紺與今所見西畨蓮不甚似或鐵線蓮也曾題詩云種)¶
(自西畨一線分訝曾拈起悟聲聞白華却是心如鐵/不解其他祗浄芬觀此詩可以知二花之同不同矣)又¶
不同乎斯卉訝孰果其真詮斯卉也扶架用長施蔓以¶
延向日旉榮傍晚收姢一莖一朶有葉擎焉其朶則緑¶
<pb:KR4f0004_WYG_072-5b>¶
跗五出白華五仚細蕋紛敷中碧外藍近心紫簇心湧¶
青拳横吐五鬚結如意團頂作三珠綘色呈鮮葉亦無¶
瓣紺絲引牽竒形異種絶等超凡雖圗書之集成未麗¶
譜而芳傳余因思之初祖有一花五葉之偈或即指此¶
而標禪不然何五敷之盡同而三珠在其頂也豈非具¶
三乗之義元爰設色以傳形笑積習之未蠲¶
　銘¶
　　乾清宫五屏風銘(有序/)¶
<pb:KR4f0004_WYG_072-6a>¶
　　予年十二時始解文義每侍¶
皇祖於乾清宫得瞻御座後屏風集諸經銘語即知綜¶
　　括治道無遺而為君者必如是然後可謂盡君道¶
　　也踐阼後益用以自勵思欲衍繹諸句各為一銘¶
　　而理精義博日引月長三十六年於兹予亦六旬¶
　　有一矣昔衛武公作抑戒老而自警也予侍¶
聖母不宜言老而自警之意則不可無夫此集諸經語¶
　　誰不能成誦然言之易而行之難語云適百里者¶
<pb:KR4f0004_WYG_072-6b>¶
　　半九十里苟所行不符乎所言予愧不滋甚哉¶
　正中四則¶
　　自我民聼¶
天以為聰自我民視¶
天以為明叶無曰髙髙在上惟¶
命不于常奈何弗敬夙夜不遑純佑惟休惟恤亦無疆¶
　　右帷¶
天聰明¶
<pb:KR4f0004_WYG_072-7a>¶
粤我¶
列祖憲¶
天惟聖宅中圖治敬勝義勝允兹克明佛時仔肩以似¶
以續惟曰欲至于萬年¶
　　右惟¶
聖時憲¶
予有股肱予有心膂恤小民之依帷予與汝曰惟欽哉¶
厥欽匪從陳善弼邪無私則公¶
<pb:KR4f0004_WYG_072-7b>¶
　　右惟臣欽若¶
至弱而不可勝至愚而不可欺心焉懐保庻其從治厥¶
類有四厥數無萬暑雨祁寒曰咨曰怨思艱圖易遹求¶
厥寜用顧畏于民碞遹觀厥成¶
　　右惟民從乂¶
　左次二則¶
百姓注耳目一人孩之萬㡬凛旦明一人裁之惡乎危¶
于不知惡乎失于好逸惡乎損招于矜驕¶
<pb:KR4f0004_WYG_072-8a>¶
　　右首出庻物¶
人莫不衣食也足之則寜民猶水也澄之則清使菽粟¶
布帛如水火亦其難矣豈可虚詡昇平¶
　　右萬國咸寜¶
　右次二則¶
和樂且湛君子之愷(叶/)平易近民君子之悌君子終日¶
乾乾體仁長人大都為為君者而言¶
　　右愷悌君子¶
<pb:KR4f0004_WYG_072-8b>¶
譬如北辰居其所而衆星拱之徳斯要矣為則者心誠¶
奉之苟失其徳孰與為則戒之慎之斯焉愓息¶
　　右四方為則¶
　左末二則¶
在昔文王即康功田功志厪恵鮮受命帷崇詰戎固要¶
黷武非賢以是為功失之天淵¶
　　右功崇帷志¶
曰宵衣豈誠宵衣乎曰旰食豈誠旰食(叶/)乎即誠宵旰¶
<pb:KR4f0004_WYG_072-9a>¶
而心不在焉亦得謂之真勤(叶/)乎君者臣之師乎將以¶
督人而已固可遺乎¶
　　右業廣惟勤¶
　右末二則¶
為君奚難難於知人唐虞已然而况而今(叶/)忠邪莫辨¶
善惡紛陳藐不易察心更難諶(叶/)量材授職各有分司¶
廣諮博訪或稱不知在彼則可在我則遲蒿目焦心分¶
憂其誰¶
<pb:KR4f0004_WYG_072-9b>¶
　　右知人則&KR0034;¶
三代以下治世常稀其故云何安民莫為安民若何莫¶
如恵施恵心勿問元吉易辭¶
　　右安民則恵¶
　　交泰殿銘¶
乾清宫後坤寜宫前殿名交泰象取地¶
天丕顯¶
祖¶
<pb:KR4f0004_WYG_072-10a>¶
宗奉兹宫殿居正臨民曰明曰旦始惟宫壼逮及臣鄰¶
以御家邦必本修身匪祗循名亦欽責實健順協中所¶
其無逸財成輔相小往大来(叶/)¶
無為以治(殿楹額無為二大字/    皇祖御筆也)¶
聖訓昭垂小人道消君子道長以左右民尚慎无往持¶
盈保泰勿恤其孚於萬斯年凛懐永圖¶
　　寜夀宫銘¶
寜咸萬國夀先五福宫用題額文叶義淑於赫¶
<pb:KR4f0004_WYG_072-10b>¶
皇祖奉養¶
慈闈¶
孝恵爰居愛日延暉小子踐阼兹歴&KR1852;年設復廿嵗八¶
旬五臻敬思¶
仁皇卜號康熙六十一載今古誠稀同以為艱敢期過¶
益况值耄耋歸政理得遹新是宫以待¶
天庥企予望之願可如不授終奉¶
懿其禮自殊斟酌損益匪曰侈圗殿稱皇極重簷建前¶
<pb:KR4f0004_WYG_072-11a>¶
宫仍其舊為後室焉(我朝規制/宫為奉養)　　(寜夀宫所是慈寜/東朝之    以前)¶
(殿即以宫名並皆不施重簷有深意也恭遇簷以聖母/八旬萬夀朕始於    慈寜宫增加前殿重    崇尊)¶
(養兹新葺寜夀宫待予歸政後居處則為太上皇臨御/之所宜有前殿受賀因題額曰皇極殿制用重簷而寜)¶
(夀宫之榜則/移於後殿云)執豕敬¶
神我朝舊制異日遷居禮弗敢廢¶
清寜¶
坤寜¶
祖宗所奉(盛京大政殿後曰/  神之所祭畢)　(清寜宫大臣祖宗時祀/召王公    進内食肉)¶
<pb:KR4f0004_WYG_072-11b>¶
(神國初定鼎燕京則扵乾清宫後殿章坤寜宫行祀時/  禮一如  清寜之制至今遵循舊  余將来歸政)¶
(自當移夀坤寜宫所奉之/竿扵寜  宫仍依現在祀)　(神位禮神/神之)朔吉修祀寜夀¶
斯踵雖謝萬㡬寜期九畿始予一人夀同黔黎告我子¶
孫毋逾敬勝是繼是繩永膺福慶¶
　　璧背銘¶
綘雲璘玢素月隐現閲㡬滄桑無虧一片¶
　¶
御製文二集巻三十八¶
