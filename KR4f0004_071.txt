# -*- mode: mandoku-view; -*-
#+TITLE: 御製文集
#+DATE: 2015-08-25 00:27:58.362160
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 二集卷三十七
<pb:KR4f0004_WYG_071-1a>¶
欽定四庫全書¶
御製文二集巻三十七¶
　頌¶
　　恭祝¶
聖母皇太后八旬萬夀¶
鴻稱積慶頌(謹序/)¶
　　(臣/)聞思齊顯徳徽乃播音繁祉介眉慶宜歌頌維¶
　　天保之福孔固以莫不增由嘉樂之佑自申必得¶
<pb:KR4f0004_WYG_071-1b>¶
　　其夀絫萬萬而推軒紀旋八八以暢伶筩列纂組¶
　　以成文效臺莱而稱祝恭惟¶
聖母崇慶慈宣康恵敦和裕夀純禧恭懿安祺皇太后¶
　陛下承天資始斂福用敷俔摯纘莘駕姒任之毓粹¶
　　膴原正域本嫄簡之儲祥俾¶
夀而臧昭¶
徳之致日星以為紀嵗以為量惟曰至于萬年子孫其¶
　　逢吉¶
<pb:KR4f0004_WYG_071-2a>¶
身其康彊推而放諸四海兹者苞符¶
介祉圖筴¶
衍禔並悠久于兩儀屆延洪之¶
八袠年符丕冒運際&KR0662;新月陽則庚兆大横日徳則酉¶
　　占留熟駢彰¶
夀牒疊奉嘏詞賦沿古詩之流¶
五旬俶啓頌集羣經之液¶
六甲環週洎乎¶
<pb:KR4f0004_WYG_071-2b>¶
七十萬夀之年祥呈合璧爰有六十三章之作體演聫¶
　　珠爾乃吉祚大来熙臺共上屯豐濛汜畮服紈牛¶
　　早逺渥洼道通縑馬耕有餘者三九扇景濩甘蠲¶
　　惟正者萬千鏐租漕糈三依¶
綵鷁標水誌以恬瀾四奉¶
和鸞漲沙亹而鞏軸接析津之星次海近添籌寫岱嶽¶
　　之真形山基積夀廣途銓士彚吉茅茹特榜興賢¶
　　作人棫樸槐街鄉禄越百嵗以扶鳩棘院耆儒鍚¶
<pb:KR4f0004_WYG_071-3a>¶
　　乙科而鳴鹿門旌人瑞翁媪齊登書授民時羲和¶
　　增録凡皆寅循¶
慈訓九垓布大順之庥實惟申鍚¶
景禧六幕蒸太和之氣况復¶
純嘏彌厚戩穀罄宜秉¶
莊敬以日强茂¶
養恬之時引¶
松齋留憩¶
<pb:KR4f0004_WYG_071-3b>¶
頥凝性以加康蘭塞迴瞻喜¶
和神之益健¶
膝前子帝¶
䕃越六旬庭下孫曾支蕃五世負黼扆而臻三紀萃寰¶
　　瀛以奉¶
一尊愛日方升¶
春暉久煦每當嘉辰令節宴侍¶
顔和荷承¶
<pb:KR4f0004_WYG_071-4a>¶
温語之有加¶
謂可禮文之從簡言不稱老敢紓鞠&KR0957;之䖍命滋益恭¶
　　彌載¶
恩勤之徳且夫髙堂華髮竸羡萱榮前席綵衣艷稱莱¶
　　戯適大年之眠食事美含飴羅問旦之兒孫人夸¶
　　㸃頷此在一門有喜便成家慶之圖矧乃六合同¶
　　春罕覯史書所紀予小子並受其¶
福故能以孝事¶
<pb:KR4f0004_WYG_071-4b>¶
親我¶
聖母長發其祥是謂承¶
天之祜慶逢祝¶
嘏忻展呼¶
嵩敞都福之庭¶
璇宫賁采崇歸善之典¶
璆冊肇尊寳甕八鴻春盈瑞露金函四果¶
夀普慈雲擊壤聼歌㪺衢稱&KR1356;筐篚備陳庭之實絲綸¶
<pb:KR4f0004_WYG_071-5a>¶
　　宣¶
鍚類之恩嘉予九有臣民共兹大慶外逮四裔君長莫¶
　　不来同盛禮咸昭上儀具舉躋一世於仁夀無疆¶
　　惟庥合萬國之歡心有秩斯祐(臣/)愉殷酌斗忭溢¶
　　循陔十六字義繹¶
鴻稱億萬年詞申燕喜結纒綿之至性緒倍抽絲迓曼¶
　　羡之¶
貞齡繡徴添線鸞璈八疊王母歌¶
<pb:KR4f0004_WYG_071-5b>¶
介夀之章雲錦七襄天孫獻¶
長生之籙兆綏¶
洪算載晉長言作頌曰¶
昊縡凝命誕畀我大清累洽重熙率俾紘瀛厚載光大¶
至哉¶
坤元登虹附樞亶毓祥源肆台小子依¶
暉即阼尊以¶
聖母養以天下(叶/)樹¶
<pb:KR4f0004_WYG_071-6a>¶
徳孔峻納禄式固夐乎煒而三五靡並¶
萬福来崇¶
一人有慶(右第一崇/慶    章)¶
維¶
聖母之慈以篤藐躬鞠育顧復自我童䝉六十年于兹¶
與日俱長(叶/)尚迪¶
懿訓聿臻大同夙興¶
瓊闈其曷敢不宵衣分甘¶
<pb:KR4f0004_WYG_071-6b>¶
頤席其曷敢不旰食(叶/)蘉哉負扆惟日孜孜佐¶
歡適¶
豫顒副¶
翼貽宣昭中外維¶
聖母之慈(右第一慈/宣    章)¶
鴻化奕奕¶
徳音洋洋亦既康止匪居匪康掖¶
輦行慶以巡四方夀相臺懐天中嵩洛齊魯東奄呉越¶
<pb:KR4f0004_WYG_071-7a>¶
南宅(叶/)陪京甸服及河喬嶽¶
恵綏萬民慶賞乃作¶
睿顧以懌而康而安¶
湛恩既申祝頌闐歡(右第三康/恵    章)¶
安土敦仁坤輿廣生理大物博蕃廡盈寜秋弛輸秸夏¶
貸税畝藏富在民財可以阜數逾千萬¶
推澤敦厚朝陽翽羽中沚菁莪有孝有徳式舞且歌以¶
和召和乃大和㑹調幕登臺兆民永頼(右第四敦/和    章)¶
<pb:KR4f0004_WYG_071-7b>¶
郅福垂裕乃以民寜長之養之啿啿羣生逰扵¶
化宇皇之人多夀其爾有位國之耆耉或禄成均或續¶
賢書或偕期頤綽禊表閭三元甲子循環逓嬗維臣庶¶
介¶
釐維¶
聖母鍚羡合萬萬人奉萬萬算(右第五裕/夀    章)¶
猗歟¶
純禧同天所燾昔定武功粤晉¶
<pb:KR4f0004_WYG_071-8a>¶
大號久底敉寜文同五譯馬貢龍騋雁臣玉帛戊巳告¶
豐畋田宅宅一尉一候誕受方國維¶
徳之純膺¶
禧單厚逺至二萬里奔走恐後自痕都以東咸徕獻¶
夀(右第六純/禧    章)¶
周銘有言惟㳟則夀昭哉¶
聖母徽柔是篤(叶/)課晴問雨¶
心勩占農率作蠶事分繭稱絲效功¶
<pb:KR4f0004_WYG_071-8b>¶
暢春祁幄¶
夀康莘宫¶
端居慎動示榘表沖恪秉¶
淵懿克勤克儉彼哉明徳徒飾衣練彤史書型莫窮紀¶
撰(右第七恭/懿    章)¶
全徳胥彰¶
顯名丕揚茀祿多益¶
慶辰迎長儀備禮洽彞典何加搢¶
<pb:KR4f0004_WYG_071-9a>¶
册¶
東朝隆以苕華¶
令善髙厚莫贊一詞吉語臚實上祝¶
安祺其¶
安維何如彼南山其¶
祺維何福海大環引申繼續京垓¶
紀年(右第八安/祺    章)¶
慈寜宫頌¶
<pb:KR4f0004_WYG_071-9b>¶
懿懿¶
慈寜乾清宫右歴代敦崇以奉¶
文母昔實單檐今易重構(叶/)申無方¶
養祝無疆¶
夀三大朝禮率羣辟公觀瞻斯協慶忭攸同熊熊丸丸¶
實實隆隆左平右墄納陛惟中嵗在重光月惟陽復¶
八袠爰開¶
萬年永卜五世曾元一堂雍肅曷其有極介祉景福¶
<pb:KR4f0004_WYG_071-10a>¶
　　五福頌(有序/)¶
　　寜夀宫後曰景福宫我¶
皇祖奉¶
孝恵皇太后所居也余既豫葺寜夀宫為歸政後燕憩¶
　　之所而景福宫則仿建福宫中静怡軒之制鼎新¶
　　之軒有屏嘗撰五事箴掲之以代銘座斯宫義取¶
　　頥養實惟五福為宜夫五福世所艷稱顧昔人無¶
　　闡之者爰頌而列諸黼扆苐考洪範五福傳疏或¶
<pb:KR4f0004_WYG_071-10b>¶
　　分詮或遞釋無所専主余以為夀富康寜及考終¶
　　命皆受之於天而好徳則修之於人玩五皇極之¶
　　辭曰予攸好徳汝則鍚之福與此互相發明中庸¶
　　言位禄名夀必推本於大徳足為五福主徳之證¶
　　而正䝉所云徳者福之基福者徳之致尤深切而¶
　　著明余故於攸好徳之頌詳暢厥㫖然帝王之福¶
　　乃天下之公而非一身一家之私其徴自與常人¶
　　異誠如所期信為備福余益惟敬修徳以迓¶
<pb:KR4f0004_WYG_071-11a>¶
天庥而弗敢期其必¶
箕疇凡九極建惟五斂時五福其目未譜於九詳焉夀¶
為初祜華封所作麥邱所語唐堯則辭齊景則喜(叶/)聖弗¶
聖分於斯可覩景福之宫肇我¶
皇祖竹苞松茂以養¶
聖母(叶/)嵗久重葺倦勤擬居(叶/)作此屏扆五當其數(叶/)¶
衍繹範言頌是曼夀(叶/)詩引昌黎敢怠永久(叶韓即/用  句)¶
　　　右夀¶
<pb:KR4f0004_WYG_071-11b>¶
國君大夫問富答殊有天下者奚問答諸既艱問答其¶
富若無然亦有焉乃在民乎¶
宣尼正對萬世帝模省力薄賦猶可勉圖時若雨暘屢¶
豐難期(叶/)是用危懼敢詡尊居又若求材常若不足(叶/)¶
艱致者多詎曰金珠菟裘豫營勒此屏辭(叶/)設誠符望¶
肩缷心娯¶
　　　右富¶
皇清開國承運奉¶
<pb:KR4f0004_WYG_071-12a>¶
天宅中建極敷鍚八埏兹百餘載將萬斯綿¶
三聖繼承謨烈丕宣藐予小子佛時仔肩治圗康寜夕¶
愓朝乾愛民祈嵗察吏求賢雖有梗化弗致蔓延九州¶
安内萬里拓邊幸未隕越敢為躗言八旬有五擬兹引¶
年敬之一字用作心傳¶
　　　右康寜¶
福何由生端在乎徳徳復在好人我胥棘顧名思義行¶
道有得然殊吉凶原道言憶吉則徴善凶必召慝應好¶
<pb:KR4f0004_WYG_071-12b>¶
其善樂乃無射五福之四賅彼四則皇極敷鍚無好必¶
斥作汝用咎禄賢是篤(叶/)五九相應訓君尤亟勵以多¶
年子云敬式垂老弗諼蘄告方来(叶/)¶
　　　右攸好徳¶
踐阼之初炷香告¶
天設䝉¶
洪庥歴六十年便當歸政以授後人豈圗逸豫有願扵¶
中(叶/)於穆¶
<pb:KR4f0004_WYG_071-13a>¶
皇祖幼齡居尊六十一載化被海壖小子廿五繼體乘¶
乾敢同¶
祖厯耆耋况臻新兹景福爰待即閒存吾順事横渠銘¶
焉九疇所云五福冀全然未敢必敬俟¶
天恩¶
　　　右考終命¶
　　刻絲三星圖頌¶
箕疇五福居一斯夀富即禄也繼而為偶曰夀曰禄資¶
<pb:KR4f0004_WYG_071-13b>¶
福以受必有司焉麗天拱斗旭日和風松蒼花茂(叶/)境¶
乎仙乎神霄擕手相好天福垂黻佩玖司祿抱子肫然¶
慈母六星惟夀如現扵酉嶽嶽彬彬紫垣三友鍚祉延¶
齡佑我九月於萬億年視此絲綹¶
