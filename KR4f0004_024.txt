# -*- mode: mandoku-view; -*-
#+TITLE: 御製文集
#+DATE: 2015-08-25 00:27:57.508784
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 初集卷二十四
<pb:KR4f0004_WYG_024-1a>¶
欽定四庫全書¶
御製文初集巻二十四¶
　賦¶
　　氷嬉賦(有序/)¶
　　陸行之疾者吾知其為馬水行之疾者吾知其為¶
　　舟為魚雲行之疾者吾知其為鵾鵬鵰鶚至於氷¶
　　則向之族莫不躄躠膠滯滑擦而莫能施其技國¶
　　俗有氷嬉者䕶膝以芾牢鞵以韋或底含雙齒使¶
<pb:KR4f0004_WYG_024-1b>¶
　　齧凌而人不踣焉或薦鐵如刀使踐氷而步逾疾¶
　　焉較東坡志林所稱更為輕利便捷惜自古無賦¶
　　者故賦之其辭云¶
嵗暮星窮和叔告冬隂凝北陸律中黄鐘景長而土圭¶
可測瑞兆而雲物皆同撫序兮羣辟殷聘考時兮三農¶
蕆功有厲疾之征鳥鮮求信之蟄蟲叫嚴飇兮栗烈凛¶
肅氣兮穹窿於斯時也火井無燠温泉不熱何水不凝¶
何波不結阻平川之㑹海徒望&KR1977;潫勒奔峡之傾流惟¶
<pb:KR4f0004_WYG_024-2a>¶
聞幽咽澌盈九曲謝神禹之剔鬟凍合三山駐王喬之¶
旌節躍魚之表孝曽傳覆鳥之昭祥見説則有鏡呈太¶
液璧寫龍池占昏危之應宿值顓頊之司時沍而不流¶
兮礙矜鱗之鯉凝而原澈兮疎倒影之梅(叶/)皓皓皚皚¶
兮暎白塔之孤矗溓溓泠泠兮隔玉蝀之横欹載取載¶
藏兮順彼月令以訓以賚兮陳我氷嬉爰荅嵗華率循¶
舊典陳旅集衆既雷動而風行結部整行埓春蒐而秋¶
獮元㝠授律戢水族與波臣蚩尤秉旗乃暴禦而祟遣¶
<pb:KR4f0004_WYG_024-2b>¶
於是戎士憑怒武卒振拳渴思一試遑慮誰先齊撙撙¶
其轇轕兮昈陸離以屬聨駭營營其佖路兮紛偨傂以¶
羅駢袒劉吕之左右兮各殊事以布班倐隂陽之閉闔¶
兮期奏績以勤宣衣短後膝蔽前鞾齒雙利鞵刀兩儇¶
編伍森列齊隊便旋於斯少息以待號令之傳焉爾其¶
屯萬人於中堅兮屬堪輿以壁壘奔八神以周衛兮招¶
丁甲而發指亘長縆以節止兮羣總總而切儗驛綵旌¶
以傳符兮看縱縱之立俟心無别營目不他視遂乃朱¶
<pb:KR4f0004_WYG_024-3a>¶
旂颭捷步騰緹衣揚輕武&KR1698;聳擢布濩豗逐䞴趟踧沑¶
波流蠭軼猋驚閃如曳電疾若奔星蹂蹈雲衢揚揮玉¶
京故其為聲也軯礚隠訇礌硠激越硡砰殷轔襍沓震¶
疊謍振天棖響匉地臬慴波底之娵隅墮林間之巢鶻¶
元武縮殻而屏氣燭龍守珠而閉闕起湧泉㑹奔物雖¶
天籟之毫竅比千鈞於一髮其為状也似東皇整駕於¶
若木之墟羲帝弭節於扶桑之津應真挂錫以凌虚茅¶
君驂龍以羾天(叶/)過驥羣而駿足搶捍上扶揺而鵬翼¶
<pb:KR4f0004_WYG_024-3b>¶
圖南(叶/)蠖畧迴翔演沲糾紛鏡大圓而晶晶皛皛珠萬¶
琲而爛爛璘璘交差曼衍厯落皴鱗突都盧兮輕趫迅¶
龍驤兮麟振奕六虬兮沛艾御八風兮穆旼首進者郤¶
視而小憩繼至者錯履而蹵跟虞後來之比肩更前往¶
而擢身傑者得幟疇與比倫遺者失志第如逡巡復有¶
革戯其名圓鞠漢家有執機之譬黄帝作練戎之俗武¶
由是習兮其争也君子好謀而成兮如祭則受福申明¶
誓兮衆聴無譁陳廣場兮各司其局乃其氷牀駐於琉¶
<pb:KR4f0004_WYG_024-4a>¶
璃之界豹尾扈於鸑鷟之隈千官儼立於懸圃萬隊佇¶
待乎瑶階歴天之旗影捎朶殿昭雲之盖光熻趯臺殆¶
而容與惄若㣶徊執事者中立而不倚争捷者有前而¶
無回珠毬一擲虎旅紛來思摘月兮廣寒之窟齊趁星¶
兮白榆之街未拂地兮上起忽從空兮下迴突神龍之¶
變化蕤祥鳯之䯱䰄鶣&KR1870;燕居姌嫋鴻猜怡情悦目有¶
如是哉夫其伯仲分甲乙第併前行賞縱後亦逮(叶/)勇¶
者特旌任者均賜普被曰仁有差曰義則豈啻西苑飾¶
<pb:KR4f0004_WYG_024-4b>¶
紅板之柁温泉設錦鞍之戯而已乎重曰仲尼有言射¶
觀徳兮安不忘危舊是式兮惟嵗之宴以休以息兮一¶
日之樂匪賚曷得兮敬告後人無或逾則兮¶
　　述悲賦(有序/)¶
　　乾隆十有三年春車駕幸山左禮成返蹕¶
　皇后以三月十有一日崩於徳州舟次星夜解維兼¶
　　程旋軫歸殯於長春宫奉遷於觀徳殿喪儀有制¶
　　時日如流觸緒増悲非文奚述感孫楚除服之篇¶
<pb:KR4f0004_WYG_024-5a>¶
　　效潘岳悼亡之作用縁情而遣藻聊寫恨於哀絃¶
　　賦曰¶
易何以首乾坤詩何以首闗雎惟人倫之伊始固天儷¶
之與齊念¶
懿后之作配廿二年而於斯痛一旦之永訣隔隂陽而¶
莫知昔¶
皇考之命偶用掄徳於名門俾逑予而尸藻定嘉禮於¶
渭濵在青宫而養徳即治壼而淑身縱糟糠之未歴實¶
<pb:KR4f0004_WYG_024-5b>¶
同甘而共辛乃其正位坤寧克贊乾清奉¶
慈闈之温凊為九御之儀刑克儉於家爰始繅絲而育¶
繭克勤於邦亦知較雨而量晴嗟予命之不辰兮痛元¶
嫡之連棄致黯然以内傷兮遂邈爾而長逝撫諸子如¶
一出兮豈彼此之分視(叶/)值乖舛之疊遘兮誰不増夫¶
怨懟況顧予之傷悼兮更怳悢而切意尚强歡以相慰¶
兮每禁情而制淚制淚兮淚滴襟强歡兮歡匪心聿當¶
春而唘轡隨予駕以東臨抱輕疾兮念衆勞促歸程兮¶
<pb:KR4f0004_WYG_024-6a>¶
大故遭登畫舫兮陳翟褘由潞河兮返内朝去内朝兮¶
時未㡬致邂逅兮怨無已切自尤兮不可追論生平兮¶
定於此影與形兮難去一居忽忽兮如有失對嬪嬙兮¶
想芳型顧和敬兮憐弱質望湘浦兮何先徂求北海兮¶
乏神術循喪儀兮愴徒然例展禽兮諡¶
孝賢思遺徽之莫盡兮詎兩字之能宣包四徳而首出¶
兮謂兩字之可傳驚時序之代謝兮届十旬而迅如睹¶
新昌而増慟兮陳舊物而憶初亦有時而暫弭兮旋觸¶
<pb:KR4f0004_WYG_024-6b>¶
緒而欷歔信人生之如夢兮了萬事之皆虚嗚呼悲莫¶
悲兮生别離失内佐兮孰予隨入椒房兮闃寂披鳯幄¶
兮空垂春風秋月兮盡於此矣夏日冬夜兮知復何時¶
　　哨鹿賦(有序/)¶
　　賦者古詩之流詩以言志其有不能盡言之志則¶
　　賦可以申之我¶
皇祖昔喜哨鹿朕沖齡隨侍習聞其事年來乃親試為¶
　　之嘉其有合於聖經顧古人無賦之者故不愧無¶
<pb:KR4f0004_WYG_024-7a>¶
　　文其辭曰¶
伊白露宵中之候正伊尼孶尾之時生不息焉洪鈞運¶
而誰測物雖蠢也氣機至而咸知故三序(春夏/冬)則牝牡¶
各從其類(謂牝隨牝羣/牡逐牡侣)惟中(去/聲)秋斯牝牡各媲其妃(謂/牝)¶
(各分羣/而匹牡)强有力者不惟挟兩而累十弱無能者或乏獨¶
匹以相隨或依林而命侣或據嶺而分畿或悍害而傲¶
衆或謹守而自持或豪敓而攘彼或竊取以私其萬態¶
紛其莫窮一以音而宣之於是虞人善因聲以察情爰¶
<pb:KR4f0004_WYG_024-7b>¶
體情以斆聲喜金風之颯爽值玉宇之晶明霜重而不¶
言其冷露濃而那覺其零陵嶮𡾟而如登袵席冒䝉茸¶
而不異户庭慮吾逰之晏起虞原獸之怠鳴(鹿迨晨則/懶鳴哨亦)¶
(不進故哨鹿者恒/於未曙前即往)夙戒僕而奚從欣戴月而披星舍彼¶
寛衣宜茲短服荷長哨於左肩(以木為哨鹿之/具呦呦以鳴)出象首¶
於右簏(象鹿之首人戴/之則鹿不疑)躐嶒陟嵕沿谿穿谷攀蘿兮豈¶
辭胼手履石兮何妨馗足盖以暢茲心神詎惟饕其口¶
腹於焉蹵乎崔嵬軼彼嵾嵳上干丹楓之巘下視白雲¶
<pb:KR4f0004_WYG_024-8a>¶
之隈上風餮切之避忌陽林晃耀則紆迴就叢薄之蔽¶
翳反獺裘而毰毸衆條理焉畢㑹乃得傑雄之争匹者¶
呦踉蹌而徐來角八又兮嶷嶷耳雙聳兮濕濕挺强項¶
兮莫攖矗靈鼻兮善䶋始嚇侣兮自閑乃妬異兮矜急¶
既漎漎兮疾赴復&KR0034;&KR0034;兮少戢盖屢試兮絶猜遂鋭志¶
兮直入爾其動林無形匪風有響適其将至撇爾懼往¶
奮角思觸瀏睨争長則在夫能哨者善達變以隨機比¶
用中而執兩或激其怒兮使進或示以弱兮令放惟察¶
<pb:KR4f0004_WYG_024-8b>¶
情之喜怒乃應聲為低仰盖用心於既専斯通靈而不¶
爽既然矣無動無慮不徐不遽驀黶合之前陳陡應叱¶
而少住屏營收息量卑揣髙傍斗窺星(鎗上施星斗/所以審髙低)度¶
分以毫審度發機馥焉中膏命處擇肥登於大庖若夫¶
多疑旁剔既進中止膽劣心狷狐猜狼視未交戰而長¶
跳敺叢樾而如駛則亦比之窮寇之莫追又何必焚林¶
而盡取哉盖嘗研精哨鹿之理而知五徳焉取一以新¶
匪二以頻仁也逆者斃之去者寘之義也爰登簠簋爰¶
<pb:KR4f0004_WYG_024-9a>¶
嘏福履禮也招之即至獲之即遂智也呼哨以進射宿¶
凛訓信也如是者盖有合於聖人之洪道而又豈潘岳¶
耽盤流遁之所誡相如子虚上林之所嘲也哉¶
　　靈珀賦¶
繄靈珀之凝質禀粹氣於先天外標黄而潤玉中含金¶
而吐蓮知四時以榮謝隨一氣為轉旋陽始生而蘂張¶
(去/聲)隂漸長而葩零(叶/)比堯階之蓂荚符舜陛之璣璿雖¶
異物之弗寳亦佳徴之賴傳葆法宫以協時爰紀實於¶
<pb:KR4f0004_WYG_024-9b>¶
斯篇¶
　　夜亮木賦¶
東坡先生謫居黄州蠻烟瘴雨之鄉不改其樂青瑣玉¶
堂之側敢忘其憂則施施而行舒舒而逰惟木石之與¶
居亦鹿豕而為儔一日者入深林窮迴谿蒼然其暝不¶
辨東西覩一物焉晶晶熒熒燦燦離離匪鮫人之宫宛¶
呈火齊豈天禄之閣乃示燃藜逺而眎之謝鶴燄之布¶
煖暱而迫之肖螢火之生輝是何繼明之屬而光怪若¶
<pb:KR4f0004_WYG_024-10a>¶
是其離竒也哉於是徙倚徬徨瞻矚審詳厥有卧木於¶
河之陽生意已盡葉落枝僵皮膚瓦裂癭瘤土囊木魅¶
之所揶揄山精之所潜藏千齡寂滅萬古荒凉雖有九¶
轉之丹祖洲之草不能起其生機豈復冀其妍好是固¶
匠石之所棄顧漆園徒資諧喻棟梁弗任繩墨乖度永¶
辭剞劂不受丹雘埋沒沈淪訖無用處乃其日月駐照¶
雨露垂滋豈有取舍不分公私否之極者泰斯復暗之¶
盡者彰亦隨則見夫微微耀吐熠熠精發含隂火之怫¶
<pb:KR4f0004_WYG_024-10b>¶
鬱比木難之熻蔚可以奪車子之囊可以掩纎阿之闕¶
失路者得津夜逰者棄燭文梓徒爾青牛貞松彼哉白¶
鹿枯樹緬東陽之庭朽社託髙橋之陸蘇子愀然扼腕¶
竦立而歎曰木必先腐也而後蟲生之謂永世其無用¶
而尚有自見之時況萬物之最靈豈終不及乎斯相隨¶
二任顧而問焉是固極南麗明之區也若夫長城之北¶
迤邐隂山人跡之所罕至鳥獸之所盤旋陽燄隂燐氷¶
碎曦暄孕焱揚爚舒爓争煓不假人力豈伊火傳孰繼¶
<pb:KR4f0004_WYG_024-11a>¶
其後孰唘其先蘇子失答笑而弗言¶
　　南苑雙栁樹賦¶
廣甸春風躞春騎兮玉驄伊雙栁兮宿識欣向榮兮菁¶
蔥念此地兮少逰緒紛觸兮吾衷昔曽損一獨樹孤蹤¶
伊誰補種新匹舊同其舊復枯賔為主翁而何新賔代¶
嬗莫窮樹不能言長言以通若夫東門徒期上林復起¶
𥞇康則夏月居之張緒則當年似已桓司馬之金城所¶
種攀枝泫然陶淵明之彭澤所栽酬觴醺矣雖亨屯之¶
<pb:KR4f0004_WYG_024-11b>¶
略殊總未出乎情之所使也爾其枯楊生稊老夫得其¶
女妻雖云過以相與何妨聊復宜之豈知夫何能故者¶
曰世不再來者惟時則見牂牂老葉蕭蕭敗枝强揺金¶
以梳風慢寫玉以臨池對嫩條而常覺忸忸憶昔侣而¶
那置依依值秋風而不禁溘朝露而豈辭好事者憐之¶
曰樹可亡也名不可亡也幻者常之幻也常者幻之常¶
也乃復移植新者而使成雙焉盖經余見者三十年之¶
間新舊迭為賔主者凡三矣嗟夫舊閲新而成故故何¶
<pb:KR4f0004_WYG_024-12a>¶
新之恒齊竒合偶而成雙雙何偶之弗離覩兩樹之如¶
斯雖萬事其可知暮而隠几若有星宿之昆前而言曰¶
大椿過八千朝槿榮其後是誰之詩乎曩何為而弗惜¶
今何事而余悲乎且夫建木則大五千圍蟠桃則歴九¶
萬嵗劫至數盈根蠧節瘁不聞名以實傳實以名寄如¶
兩樹之閲滄桑而永世焉昌昌生意未婆娑方來日月¶
其正多不亡者存感則那言訖而去若尼拘使者之相¶
過也¶
<pb:KR4f0004_WYG_024-12b>¶
　　後哨鹿賦¶
或問哨鹿之時之法之義盖已藴賅前賦矣若夫冒凛¶
冽之霜晨衝䝉翳之林薄踐岝㟧之巉峯涉沮洳之幽¶
壑十哨未必一來十來未必一獲獲乃心忻失斯興索¶
多見其勞鮮聞其樂則何不張堂堂之圍按徐徐之度¶
收藉藉之富免皇皇之謔而故為是寒征而曉作者何¶
哉曰吁是何言耶是何言耶見土障葛燈而嗤為已過¶
者非忘其先也耶逸則淫而勞則思季氏之婦猶聞之¶
<pb:KR4f0004_WYG_024-13a>¶
固可弛其惕乾耶或曰惕乾者盖不若是矣意者慎大¶
寳居法宫屏九御接三公劭農政熙天工豈謂當即鹿¶
於隍中耶曰子知其一未知其二坐吾語汝賦以見兹¶
若夫髙談堯舜深處廟廊文恬武嬉内弱外强孰不喜¶
夫逸體而庸詎知其頺綱也哉且也身歴其難者告之¶
以人之難而知而不知人之餒者方謂何不食肉糜也¶
是以神區天闢後法¶
先垂詰戎習衆謹度節時圍以示正哨以出竒得之艱¶
<pb:KR4f0004_WYG_024-13b>¶
者趣斯永躬其勞者樂亦隨盖理境之當窮可絜矩而¶
深思也於是秋本蕭辰塞猶凄所宵風定兮林静曉月¶
上兮山岨儦儦者妬羣俟俟者攜侣遵彼&KR1811;&KR1811;之蹊如¶
或殷殷而佇吹長哨以通情似應聲而答語去亦弗追¶
來亦弗拒則有强者捍捩弱者趦趄猜者飄瞥怯者踟¶
躇忼慨者恲性昬瞀者模糊雖人情之萬態亦奚有以¶
異諸縁輳物來獲一勝百其來也亦惟去之是慮其獲¶
也夫何失之足惜去與來固難期之儻然失與獲亦無¶
<pb:KR4f0004_WYG_024-14a>¶
定之屢易吾因以參如幻於現前愛景光而為適也爾¶
其問夜宵衣據鞍䇿馬萬帳燈明七萃聲寡是則始出¶
營而覽離竒晃耀之狀也若夫炬影漸逺夜色猶暝峯¶
嶺纔分林樹未形乍如夢逰玉樓十二仙人京乃其曉¶
蟾初吐或半或圓隔葉瀲露度水翻瀾又如虹橋可躡¶
徑欲造廣寒髙山出雲雲去山在變幻頃刻步移觀改¶
則何異夫黄山之海赤烏扶桑霧斂氛開玫瑰靺鞈熊¶
熊回回又奚數其初陽之臺於焉入深樾凌崇巒宻容¶
<pb:KR4f0004_WYG_024-14b>¶
單騎疎見線天千年落葉鱗裓谷填色作黄金風吹不¶
翻臭如沈水履若罽氊㣶徊乎静真乎忽訝夫身入布¶
地之園而伊尼之羣方且左右前後與人周旋失兮獲¶
兮勞兮樂兮率已相忘於無何有之禪矣問者茫然不¶
知所謂懡㦬跼蹐唯唯而退¶
　　神樹賦(有序/)¶
永陵内¶
肈祖惟謹藏衣冠¶
<pb:KR4f0004_WYG_024-15a>¶
興祖實奉安龍脈正中¶
景祖¶
顯祖昭穆左右¶
興祖寳鼎前生瑞榆一株輪囷盤鬱圓覆¶
佳城尊之曰¶
神樹敬為賦以紀之¶
懿乎¶
唘運之為山也分¶
<pb:KR4f0004_WYG_024-15b>¶
長白之龍榦結秘¶
聖之神丘屏納緑窩集之瑞麓帶蘇克蘇湖之祥流是¶
以¶
橋山建鼎¶
原廟藏旒以祀以禋緜繼繩於奕代卜年卜世揚¶
光烈於千秋爰生¶
神樹非柏非松根從天上分來想銀河之歴歴種豈人¶
間所有鬱佳氣之蔥蔥前乎此者昭靈貺其若彼後乎¶
<pb:KR4f0004_WYG_024-16a>¶
此者垂景佑於無窮儼若¶
帝謂東王木公曰赫圖阿喇¶
興王之里山聲告慶繁禔祉乎¶
丹陵河色呈榮郁英華乎白水宜有嘉䕃圓覆¶
鼎湖如繖如盖為禎為符木公承命咨之女夷(叶/)選材¶
去柘舉瑞得榆是誠兆大清之篤祜庇萬葉而多餘者¶
也爾其夭矯蘢蓯閜砢蟠薄偃仰森沈離披錯落翩乎¶
軒庭紫鳯翔阿閣偨池蔥蒨緑翠丹黄參差杳靄雲日¶
<pb:KR4f0004_WYG_024-16b>¶
風霜又如禹代御龍逰帝鄉夫其貝多菩提建木蟠桃¶
荒唐謬悠増誕騰嘲至夫樗材散木枯樹浮槎玩世狎¶
物寓意興嗟則何如徴實蹟於無斁表庥應於有遐者¶
哉乃作頌曰¶
巍巍¶
永陵興王都兮吉雲在上滃扶疎兮與地同久霜露濡¶
兮金幢玉節布以舒兮䕃暄承潤永劫俱兮數(上/聲)葉億¶
萬緜世如兮¶
<pb:KR4f0004_WYG_024-17a>¶
　　樹根山子賦¶
古木之根幻而為山昔木也本託山以菀植今幻也乃¶
借根以形存孰久孰暫誰主誰賔則見崥崹磊砢偨池¶
閘閜若太華之諸峯也拳曲盤坳戢孴蒨峭若岱嶽之¶
五松也故乃神農甄四海之所遺白阜脈萬山而莫知¶
荘樗恵瓠張槐盧梨名斯紛矣質詎如斯别有淮南髙¶
蹈魯東隠淪望林巒而結念指雲壑以馳神蘓東坡之¶
置几用夀弟轍庾新野之染翰託興仲文斯固閲桑田¶
<pb:KR4f0004_WYG_024-17b>¶
而莫變逾火劫而留芬者矣¶
　　嘆夷齊松賦(有序/)¶
　　僧機圖嶺之下有喬松一根而二大榦向名之曰¶
　　夷齊而繋以歌數嵗未經此地今來則已燬於火¶
　　焦株突兀尚存徘徊其側者久之因感而為之賦¶
繄横嶺之案衍舊傳名曰僧機盤羊腸而就下既南折¶
而少西有喬松之鬱鬱昔號之以夷齊料名實其並夀¶
豈燋爛之不期因循未過忽忽嵗時重尋斯逕謂二老¶
<pb:KR4f0004_WYG_024-18a>¶
之我徯遥瞻失望見枯株之獨遺徘徊落莫於悒吁嘻¶
夫其挺根拔出庸詎畏沙石之堙劙既其摩空盤翠又¶
寧慮霜雪之凌欺是以閲滄桑而永茂侣椿樗以無危¶
擬西山其毋忝摛東壁已有詞豈知火母惟木巽即鄰¶
離匪牧童之偶失盖谷神所黙為爾其心空脈燥不燃¶
自炊山雨不能息其燄谷風偏復煽其威吾雖未覩其¶
焆㶿陵坂之狀而早想見其灼燌枝葉之時也於是陳¶
根突兀以孤立雙榦南北以紛披鱗甲剥落卧於巖陲¶
<pb:KR4f0004_WYG_024-18b>¶
山禽尋巢而弗得原鹿擇隂以徒悲惜其淪於灰燼命¶
以車而載之盖其遭劫爍燬之餘猶足勝棟隆之吉而¶
九牛領穿以難移者也嗟夫孰具形而無壊孰有成而¶
弗隳孰云真之匪幻孰恒實之名隨羨枯樹之卓識更¶
感歎其奚為然而少言之以八百為春秋者何一經詠¶
纔周紀而頓毁敗其如斯(夷齊松歌作於/丁卯今適週紀)豈二老有待¶
余之名題也既名立乃飄然返沖寞以無辭也抑謂名¶
者喪實之具而有所弗居也将轉燄輪示第一義諦也¶
<pb:KR4f0004_WYG_024-19a>¶
其既隳者斯已毁而弗再其不壊者固将同天地而並¶
垂也知然而猶嘵嘵不已者豈非余之癡也耶¶
　¶
　¶
　¶
　¶
　¶
　¶
<pb:KR4f0004_WYG_024-19b>¶
　¶
　¶
　¶
　¶
　¶
　¶
　¶
御製文初集巻二十四¶
