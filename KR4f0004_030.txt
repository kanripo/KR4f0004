# -*- mode: mandoku-view; -*-
#+TITLE: 御製文集
#+DATE: 2015-08-25 00:27:57.633296
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 初集卷三十
<pb:KR4f0004_WYG_030-1a>¶
欽定四庫全書¶
御製文初集巻三十¶
　贊¶
　　紫光閣五十功臣像贊(有序/)¶
　　西師之役賴¶
天佑乗時運資衆力拮挶擘畫幸底厥績固非予一人¶
　　所敢逆料敢期必也然稍可以謝衆論惬深衷者¶
　　無他則以賞罰信而應機速耳語云日中必熭操¶
<pb:KR4f0004_WYG_030-1b>¶
　　刀必割言應機宜速也書曰罪疑惟輕功疑惟重¶
　　言賞罰宜信也機之來發於無窮之源而應以萬¶
　　變之極盖難言之若夫信賞罰似非難事而亦有¶
　　所難者則以不能因物付物有所容心於其間耳¶
　　且罪疑而後從輕若不疑而亦從輕則偷生者何¶
　　懼焉功不疑而從重其理固當然涉疑而屢從重¶
　　則冒賞者生心而真功反有向隅者矣是知疑不¶
　　可也夫不疑而功惟真功賞斯重焉罪惟真罪罰¶
<pb:KR4f0004_WYG_030-2a>¶
　　斯必焉則捨命灰軀冒矢石投鋒鏑之倫孰不勸¶
　　以懲乎茲者事定功成寫諸功臣像於紫光閣朕¶
　　親御丹鈆各系以贊不過譽不尚藻惟就諸臣實¶
　　事録之並闡其義如右雲臺二十有八凌烟閣二¶
　　十有四而此五十人者則以國家中外一統宣力¶
　　者衆然此猶舉其尤赫者若夫斬将搴旗建一績¶
　　致一命者亦不忍其泯滅無聞将亦圖其形而命¶
　　儒臣綴辭焉¶
<pb:KR4f0004_WYG_030-2b>¶
　　　大學士一等忠勇公傅恒¶
世胄元臣與國休戚早年金川亦建殊績定䇿西師惟¶
汝予同酇侯不戰宜居首功¶
　　　定邊将軍一等武毅謀勇公户部尚書兆恵¶
濟爾哈朗喀喇烏蘇兩畨襲迫均保無虞以智濟險以¶
誠感衆卓哉崇勲闢我提封¶
　　　原定北将軍一等誠勇公兵部尚書班第¶
元戎率師平定伊犁而何阿逆叛亂乗危變出不期投¶
<pb:KR4f0004_WYG_030-3a>¶
軀西漠故里櫬歸痛哉酹酌¶
　　　原靖逆将軍三等義烈公工部尚書納木扎爾¶
我懐賢勞命将往代正值黒水猖獗䑕輩以二百衆陷¶
萬賊中因縁徇節勇濟以忠¶
　　　定邊右副将軍親王品級超勇郡王䇿布登扎¶
　　　布¶
拍馬彎弓無敵所向不曽讀書如古名将和落霍斯少¶
勝衆彼超勇親王額駙之子¶
<pb:KR4f0004_WYG_030-3b>¶
　　　定邊右副将軍一等靖逺成勇侯理藩院尚書¶
　　　富徳¶
古云福将信有其言所遇均吉勇冠軍門不寧一勇兼¶
善於謀吉林拔萃特賜封侯¶
　　　原定邊右副将軍二等超勇伯内大臣薩拉爾¶
彼中宰桑識時早歸副帥以往克贊戎機拔身戰出不¶
忘本朝云胡不死責備則澆¶
　　　原大學士三等忠勤伯陕甘總督黄廷桂¶
<pb:KR4f0004_WYG_030-4a>¶
外任封疆内司綸綍俾理儲胥經權弗詘殫誠盡智事¶
協予心未同凱宴痛惜曷任¶
　　　參贊大臣和碩親王固倫額駙色布騰巴爾珠¶
　　　爾¶
惟科爾沁世連姻戚魯館承訓王庭宣力參贊軍務賊¶
營夜侵中創弗退嘉乃忠心¶
　　　參贊大臣固山貝子扎拉豐阿¶
準夷之叛奉命在道賊遮中途屢戰不撓其志既篤其¶
<pb:KR4f0004_WYG_030-4b>¶
材亦英盖自髫年教養禁廷¶
　　　參贊大臣扎薩克多羅郡王羅卜藏多爾濟¶
渭陽所出扎薩穎材命帥本部宣力龍堆及愛隆阿單¶
騎見虜降哈薩克厥功甚鉅¶
　　　參贊大臣多羅郡王額敏和卓¶
土魯蕃族早年歸正命贊軍務以識回性知無不言言¶
無不宜其心匪石弗可轉移¶
　　　參贊大臣工部尚書舒赫徳¶
<pb:KR4f0004_WYG_030-5a>¶
屢授重寄亦屢左遷厲厥意懦䇿厥材賢白衣白水聞¶
黒水信安衆進援爵秩重晉¶
　　　參贊大臣一等果毅公兵部尚書阿里衮¶
富徳入援次呼爾璊䟎行戈壁馬不進焉以馬濟軍敵¶
營夜襲同事建績曰鄂博什¶
　　　原參贊大臣三等襄勤伯總督鄂容安¶
世臣知書料善論兵惜弗通語遂弗燭情變起倉卒力¶
戰命畢用違其材實予之失¶
<pb:KR4f0004_WYG_030-5b>¶
　　　參贊大臣一等承恩毅勇公户部侍郎副都統¶
　　　明瑞¶
椒室懿親年少志雄謂可造就俾學從戎獨出獨入既¶
忠且壮屢立宏勲惬予所望¶
　　　參贊大臣工部侍郎副都統阿桂¶
阿克敦子性頗捷敏力請從戎宜哉惟允身不勝衣心¶
可干城楚材繼出為國之楨¶
　　　原參贊大臣三等子户部侍郎副都統三泰¶
<pb:KR4f0004_WYG_030-6a>¶
率二百人共詣軍營臨敵而退寧謂忠誠如早聞信何¶
致殞身不前不後失二賢臣¶
　　　原參贊大臣前鋒統領騎都尉又一雲騎尉鄂¶
　　　實¶
其兄徇節其弟忍使欲報兄讐固請不已黒水之挫復¶
以捐身超雪前罪賞延後昆¶
　　　領隊大臣内大臣博爾奔察¶
矍鑠請行索倫巨擘挽五石弓尚能殺賊如鷙之擊不¶
<pb:KR4f0004_WYG_030-6b>¶
留飛鳥馬援來歸殊恩榮老¶
　　　原領隊大臣安西提督總兵官豆斌¶
宿将行間久矣宣力所董緑旗遵其律則隊中獨喪是¶
有命焉裹創慰衆益厪哀憐¶
　　　原領隊大臣甘肅提督總兵官髙天喜¶
爪牙之将用不拘資感予特達効命何辭百戰百進義¶
弗旋踵怒則面赤是謂血勇¶
　　　領隊大臣副都統塔什巴圖魯端濟布¶
<pb:KR4f0004_WYG_030-7a>¶
将軍黒水先衆徑渡固營待軍實端濟布衆寡稍挫倉¶
卒周防奪回人馬勇且謀長¶
　　　領隊大臣䕶軍統領愛隆阿¶
将門傑種拍張撫髀受将軍檄力戰全歸整師再進賈¶
勇陷堅弟巴靈阿盡節軀捐¶
　　　領隊大臣前鋒統領墨爾根巴圖魯瑪瑺¶
侍衛從征竒功屢立雖賊萬衆單騎直入陷陣馬仆距¶
躍彎弓賊人咋舌稱天上雄¶
<pb:KR4f0004_WYG_030-7b>¶
　　　領隊大臣内大臣副都統巴圖濟爾噶爾¶
都爾伯特部中傑驍嘉其心直授職本朝凡與交戰義¶
弗返顧師濟和闐不孤恩遇¶
　　　散秩大臣穆爾徳木圖巴圖魯齊凌扎布¶
旗籍䝉古偏校從軍殺賊則奮鶻入鵶羣與噶布舒分¶
守和闐保衆集事且有謀焉¶
　　　散秩大臣哈坦巴圖魯噶布舒¶
躍馬抨弧先鋒鏖陣入俄羅斯得阿逆信和闐既定論¶
<pb:KR4f0004_WYG_030-8a>¶
功䇿勲衣錦歸籍散秩大臣¶
　　　副都統噶畢雅圖巴圖魯額爾登額¶
軍門統事諸務勤宣亦能力戰突将無前入拔達山索¶
逆&KR0624;馘曉諭殊方是其偉績¶
　　　郡王霍集斯¶
奉元戎檄擒達瓦齊後稍觀望旋迎我師同大軍進被¶
圍黒水回部望族居之京邸¶
　　　貝子鄂對¶
<pb:KR4f0004_WYG_030-8b>¶
平伊犁時歸順勤王回部傑出其心允良往諭和闐被¶
圍三月共噶布舒全守卓越¶
　　　内大臣鄂齊爾¶
前無堅對後無返思持矟一呼千賊披靡揚揚英氣洸¶
洸偉身與薩拉爾盖同部人¶
　　　散秩大臣喀喇巴圖魯阿玉錫¶
於格登山賊據險守率廿四人間道襲後諸賊大潰爰¶
以成功本厄魯特降順効忠¶
<pb:KR4f0004_WYG_030-9a>¶
　　　原散秩大臣騎都尉達什䇿凌¶
衛拉從征喑噁咤叱額駙受創衛䕶以出用賜殊恩用¶
益奮感畢命回城每懐惻慘¶
　　　副都統鄂博什¶
索倫營總乙亥出師老而益壯頗識戎機厄魯回部胥¶
聞其名聳身馬上如撃兔鷹¶
　　　副都統圖布巴圖魯温布¶
生不知懼戰不知退亦不受傷銅額鐵背弓可擔水箭¶
<pb:KR4f0004_WYG_030-9b>¶
如鍫鏵温侯名布是耶非耶¶
　　　副都統克特爾克巴圖魯由屯¶
本射生手狼不暇走以之殺賊如探囊取竒功屢建亦¶
因閲厯世職崇階酬其勞勣¶
　　　原副都統騎都尉又一雲騎尉三格¶
渾齊濳遁疎防降謫從軍贖罪每戰必力黒水殞命豁¶
罪論功圖像紫光表忠無窮¶
　　　原頭等侍衛舒布圖鎧巴圖魯竒徹布¶
<pb:KR4f0004_WYG_030-10a>¶
包沁之叛千賊一身賜巴圖魯昉乎斯人後復屢戰喪¶
哈薩克始終於是曷勝悼惜¶
　　　頭等侍衛博克巴圖魯老格¶
哈薩錫拉叫詉稱亂趨羊適過以計解難後復從軍屢¶
戰屢進單馬衝突獅子奮迅¶
　　　頭等侍衛墨爾根巴圖魯達克塔納¶
庫車圍攻命守要害偵賊來援周防以待賊卻乃前賊¶
前乃卻引至大隊是鞣是膊¶
<pb:KR4f0004_WYG_030-10b>¶
　　　頭等侍衛薩穆坦¶
厄魯劫運構釁互戕識時拔出致力疆場首被掄選往¶
拔達山譯語曉譬共索馘還¶
　　　原二等侍衛固濟爾巴圖魯雲騎尉璊綽爾圖¶
捉生以出被回所遮衆寡不敵矢盡堪嗟罵賊以死雖¶
死猶生時共事者達什䇿凌¶
　　　二等侍衛哈朗圭巴圖魯塔瑪鼐¶
聞戰則喜無生有死五易馬進終弗却視身不及膽心¶
<pb:KR4f0004_WYG_030-11a>¶
則乏謀用以衝陣勝五百牛¶
　　　原二等侍衛哈布台巴圖魯富錫爾¶
三巴圖魯於中之一要遮色楞忽墮其術不及彎弓白¶
刃揮霍猶斬數人之死弗卻¶
　　　二等侍衛額爾克巴圖魯海蘭察¶
烈風掃枯迅其奚難亦賴衆傑摧敵攻堅於塔巴台射¶
巴雅爾是其偉績勇鮮倫比¶
　　　原二等侍衛雲騎尉富紹¶
<pb:KR4f0004_WYG_030-11b>¶
黒水築柵未畢賊侵蜂屯蟻襍攘攘林林持将軍令意¶
氣昂藏來往慰衆銃殞堪傷¶
　　　三等侍衛賽音博勒克巴圖魯扎竒圖¶
狗盜雞鳴孟嘗不棄竊馬何害用人之際間道達檄首¶
遴斯人雙雄比肩衝出萬軍¶
　　　三等侍衛什倫哈什哈巴圖魯阿爾丹察¶
騎二駿馬縱兩神鶻回如瓦雀伏不敢發共扎竒圖左¶
旋右抽卒致軍信効力獨優¶
<pb:KR4f0004_WYG_030-12a>¶
　　　三等侍衛卓里克圖巴圖魯五十保¶
軍檄再發更掄五英馳驛逾月迅至北京捨身報國不¶
可數算舉其尤者圖形作贊¶
　　趙孟頫浴象圖贊¶
五藴六根人物皆具岸然香象豈不可度以八徳水浴¶
四大身曰浴非浴則墮聲聞¶
　　趙孟頫畫達摩像贊¶
一葦横江為來為去瞪目袖手澹然無慮江云渡所葦¶
<pb:KR4f0004_WYG_030-12b>¶
即是能兩不可得稽首聖僧¶
　　玉鏤達摩面壁贊¶
渡江一葦面壁九年何遲何速法爾如然古玉一握趺¶
對以處不窄不濶全身裏許玉工琢玉思肖達摩汝却¶
是誰知麽知麽¶
　　元人寒山拾得像贊¶
數珠在手右持棕帚一念一掃十八二九孰凡孰聖開¶
口呵呵一二二一與麽與麽你即是我我却非你囅然¶
<pb:KR4f0004_WYG_030-13a>¶
嗒然水不洗水西天東土如是國清豐干饒舌真頓置¶
生¶
　　木刻文殊像贊¶
是法王子即法王身非一非二何疎何親如是現象據¶
師子背不見一法千古無對五臺示蹟國清留踪成所¶
作智妙應無窮扶寸非小丈六非大住世度人云何不¶
可¶
　　木刻觀音像贊¶
<pb:KR4f0004_WYG_030-13b>¶
普門大士悲濟以慈隨聲應感實語非虚應以何度現¶
身説法汝自不知墮鳩槃茶須彌棗葉孰大孰小是木¶
栴檀示相了了水月宴坐花雨繽紛善財合掌稽首慈¶
雲¶
　　仿蘇漢臣古佛贊¶
嵌巖盤石宴坐道塲横目䜿鼻具毫相光羣魔伏盡諸¶
天禮畢凡草枯木皆尼拘律偏袒右肩斫羅在手非語¶
非黙不空不有漢臣作像依様偶為能所兩忘稽首導¶
<pb:KR4f0004_WYG_030-14a>¶
師¶
　　寫五臺殊像寺文殊像成並贊¶
五峯鼎峙境實清涼日面月面靈鷲中央曰有祇園巍¶
然前麓殊像是名法光赫昱師子奮迅大士端嚴均佛¶
性智稽首和南祝¶
釐蕆慶載經花宫相好黙識如印印空像即非像真豈¶
誠真本無同異何復云云寫者為能應復有所乖㬅殊¶
義咄哉未可於未可中覩此滿月常住荘嚴利濟無竭¶
<pb:KR4f0004_WYG_030-14b>¶
　　南極夀星贊¶
髙弧之南曰有六星聚而為體一老人形一六為七七¶
日復來¶
慈寧大慶七袠爰開綺眉聃耳曲録其腰長頭豐額絲¶
髮飄蕭老人謂予來祝¶
懿夀如𩬊夀算無疆悠久¶
　　宋人觀音大士像贊¶
大水湯湯大山峩峩是西天竺是南補陀普門獨立山¶
<pb:KR4f0004_WYG_030-15a>¶
水一如西天南海何有分疏左持浄瓶右緑楊栁度世¶
婆心非空非有佛觀察智赴感離塵應縁隨喜丈六金¶
身¶
　　丁雲鵬&KR1019;嚴大士相贊¶
丗二之相八十種好與佛無差方便權巧彌陀灌頂足¶
踏瑞蓮堂堂獨立法爾如然萬有之母調御丈夫執一¶
以求去道逺乎寳冠若華天衣似鏡内外色空光光相¶
暎本願不離沛然甘露即今衆生無一不度¶
<pb:KR4f0004_WYG_030-15b>¶
　　鄭重&KR1019;嚴釋迦牟尼佛贊¶
天上天下獨立稱尊水月道塲現此金身三十二相八¶
十種好曰是&KR1019;嚴見為顛倒維摩天花尚云弗著何佛¶
光中㬅陀紛落九華芝盖七寳蓮臺三車法演五葉宗¶
開即有即空非空非有衆生度盡宴坐叉手¶
　　玉觀音贊¶
善哉大士無像不現而不執像權巧方便西崑産玉王¶
母所都大士王母何同何殊水月道塲白衣宴坐施悲¶
<pb:KR4f0004_WYG_030-16a>¶
用慈無可不可當以何度説法無遮玉不藉鏤竟演法¶
華謂珍琳瑯則匹瓦礫三界十方甘露一滴於㣲塵裏¶
轉大法輪如是瑞相稽首普門¶
　　唐人羅漢贊¶
龎眉台背示此幻身西天弗居而居聖因笻竹罷扶盤¶
陀且坐一彈指間無可不可羚羊挂角銜芝而來埋沒¶
家寳有如是哉左持浄瓶忽現大士明聖之湖全貯其¶
裏¶
<pb:KR4f0004_WYG_030-16b>¶
　　黄龍古佛贊¶
西湖之上北山之隂有石㠑崣有洞深沈我聞如是佛¶
無今古偶然㳺戲巖壑與處&KR1019;嚴相好現此半身那半¶
弗欠全主全賓尋勝瞻禮調御丈夫黙而識之設色為¶
圖和闐貢玉按圖精琢是同是異一大圓覺曰毘婆尸¶
曰釋迦文無可不可稽首慈雲¶
　逰黄龍禮石洞古佛黙識而歸於舟次敬寫相好一¶
　日便成和闐貢玉適至即命按圖鑿相以為妙蓮華¶
<pb:KR4f0004_WYG_030-17a>¶
　室清供大小同異玉堅石脆吾将以金剛四句槩之¶
　又是山之陽復有所謂石佛寺者誌稱僧思浄鑿石¶
　為半身像七年乃成令錢汝誠至其處詳視迴稱寺¶
　已頺廢像亦祇滿月面而非半身因並誌之¶
　　仿蘇漢臣古佛像贊¶
嵌巖之中盤厀盎背天上天下獨尊無對有説無説二¶
鐵圍山黙然趺坐莫認不言偏袒右肩法輪在手三乗¶
四諦轉盡奚有水澄於江月印於天像即非像法爾如¶
<pb:KR4f0004_WYG_030-17b>¶
然¶
　　宋人維摩授經圖贊¶
毘耶長者維摩詰是得無生忍神通㳺戲(叶/)不著三界¶
示有妻子因以身疾説法隨喜調御遣問率不任使文¶
殊爰行承佛之㫖不二法門辨論彼此黙然無言如乳¶
合水全圖不存師利奚止天女散花聊復爾爾¶
　　徐揚伏獅羅漢像贊¶
百獸畏象象畏鬈獅應真宴坐以犬畜之問何神通不¶
<pb:KR4f0004_WYG_030-18a>¶
起於座曰有伏者頓置罪過如意在手内空外空侍者¶
慢怖爾彼原同¶
　　丁觀鵬降龍羅漢像贊¶
尼拘律下盤膝足跣狰獰毒龍視如蝘蜓明珠示諦其¶
捨之乎設云善豢劉累何殊嶽嶽頂相之而欲出前身¶
後身非二非一¶
　　貫休羅漢像贊¶
黄髮鮐背頂若癭瘤何弗醫去見有身不肉髻華鬘亦¶
<pb:KR4f0004_WYG_030-18b>¶
無所求以手支頤坐石優㳺把巻不談若江海流義在¶
汝邊寧待咨諏問誰作像得貫即休¶
　　盧楞伽無量夀佛贊¶
過去燃燈未來彌勒現在釋迦三身一徳是無量夀是¶
兩足尊是何佛法青蓮在盆鵲噪鵶鳴無非讚歎三際¶
豎窮十方横遍不離於座寳盖䕃垂祥雲甘露稽首皈¶
依¶
　　倣趙孟頫古羅漢贊¶
<pb:KR4f0004_WYG_030-19a>¶
明珠相好滿月精神娑羅樹下聊憩幻身一花五葉傳¶
法能仁不離坐處普度情倫西天震旦見布疑黂孰為¶
此語水晶道人(孟&KR0008;自跋云曽見盧楞伽羅漢像得西/域人情態唐時京師多西域人耳目語)¶
(言相習至五代王齊翰輩雖善畫與漢僧何異余嘗友/天竺僧於像自謂有得夫羅漢以徳稱不以貌較觀此)¶
(則松雪猶未免/有執相之見也)¶
　　丁觀鵬畫釋迦牟尼佛贊¶
過去燃燈未來彌勒現在釋迦胥不可得堂堂趺坐四¶
智三身諸魔降伏稽首能仁¶
<pb:KR4f0004_WYG_030-19b>¶
　　丁觀鵬畫十六應真贊¶
　　　第一阿(迎/阿)機達尊者¶
搘杖而坐方趾圓顱借問是相為有為無聞法最先成¶
佛最後孰後孰先阿唎在手¶
　　　第二阿資答尊者¶
驀爾遇鬼其心則怖大士嗒然金針已度貌既狰獰衣¶
亦藍縷孰知其中相好爾許¶
　　　第三拔納拔西尊者¶
<pb:KR4f0004_WYG_030-20a>¶
坐崖入定閉目止觀云見暗不義具八還脱其雙鞋置¶
之足底是何為哉或偶用耳¶
　　　第四嘎禮嘎尊者¶
有眼如盲有口如啞祇拖雙眉長過足下或云方便以¶
是示度是謂著魔不可救處¶
　　　第五拔&KR0034;逋荅荅喇尊者¶
有涎弗吐有癢弗搔火食不親其身出毛在昔虞舜與¶
鹿豕逰其施沛然同源異流¶
<pb:KR4f0004_WYG_030-20b>¶
　　　第六㧞哈達喇尊者¶
持鉢塞莫轉佛真言所説云何春暖秋寒瞬目於空泯¶
心於有如是如是則否則否¶
　　　第七嘎納嘎巴薩尊者¶
倚刺竭節坐石而思障礙及覺同異然疑假使世間皆¶
如舍利盡共度量不測佛智¶
　　　第八嘎納嘎㧞哈喇錣雜尊者¶
擎金剛拳竪其二指空色聖凡胥藴於裏有説野干無¶
<pb:KR4f0004_WYG_030-21a>¶
説獅吼水離非冰楊即是栁¶
　　　第九㧞嘎沽拉尊者¶
吧呀大口&KR2606;&KR2153;巨鼻束經弗觀無所為累一樹一身法¶
華有云蓬頭童子以其目聞¶
　　　第十喇乎拉尊者¶
空山無人流水有聲悻然切齒雙目&KR2001;盯若有所怒其¶
怒縁何以一切法行六波羅¶
　　　第十一租查巴納荅嘎尊者¶
<pb:KR4f0004_WYG_030-21b>¶
心是死灰身即槁木一齊放下倚樹禿兀&KR0008;&KR0008;曰陋惻¶
怛曰慈隨人識取尊者不知¶
　　　第十二畢那楂拉㧞哈喇錣雜尊者¶
黄耉台背如不勝軀現夀者相金剛云無夫既云無是¶
誰坐者示以二指塵埃野馬¶
　　　第十三巴納塔嘎尊者¶
如空印月月弗礙空展巻無字義具其中審如是云三¶
藏何闡應真注目黙然遍演¶
<pb:KR4f0004_WYG_030-22a>¶
　　　第十四納阿噶塞納尊者¶
以廣長舌現清浄身䀕爾怒目慈悲度人怒既慈因慈¶
亦怒縁日面月面夫何不然¶
　　　第十五鍋巴嘎尊者¶
持扇而踞露其半面聖亦弗居而況凡見春至花開秋¶
來葉落将謂道著誰知已錯¶
　　　第十六阿必達尊者¶
梵帙閲畢焚香薫之是何佛法不可議思生住異滅萬¶
<pb:KR4f0004_WYG_030-22b>¶
法歸一胡不視此傳神之筆¶
　　金廷標畫古佛贊¶
見身無實了心如幻海印發光盤厀指按伽梨不著偏¶
袒右肩優曇樹側宴坐巖間諸魔伏盡亦無伏者波旬¶
怒目意若弗下演三乗畢示萬法空無可不可逰戲圖¶
中¶
　　貫休臨吳道子古佛像贊¶
天上天下一人尊獨竹杖誰量丈六丈六菩薩皈依波¶
<pb:KR4f0004_WYG_030-23a>¶
旬降伏不事荘嚴相好具足現此堂堂本來面目貫休¶
所臨道子之躅作麽生㑹黄花翠竹¶
　¶
　¶
　¶
　¶
　¶
　¶
<pb:KR4f0004_WYG_030-23b>¶
　¶
　¶
　¶
　¶
　¶
　¶
　¶
御製文初集卷三十¶
