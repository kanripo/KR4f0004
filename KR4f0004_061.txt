# -*- mode: mandoku-view; -*-
#+TITLE: 御製文集
#+DATE: 2015-08-25 00:27:58.197707
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 二集卷二十七
<pb:KR4f0004_WYG_061-1a>¶
欽定四庫全書¶
御製文二集巻二十七¶
　碑文¶
　　重脩¶
　文廟碑記¶
舉江淮河濟以賛海吾知其不知海舉嵩岱恒華以賛¶
地吾知其不知地然則舉道徳仁義以賛¶
孔子者其亦類於是乎夫江淮河濟豈不為海所納而¶
<pb:KR4f0004_WYG_061-1b>¶
不足以形海之大然海固不拒江淮河濟以為水也嵩¶
岱恒華豈不為地所載而不足以究地之厚然地固不¶
讓嵩岱恒華以為土也道徳仁義豈不為¶
孔子所垂而不足以盡¶
孔子之量然¶
孔子固不外道徳仁義以為教也教之義始見於虞書¶
而未有定所夏校殷序周庠學則三代共之是國學所¶
昉乎夫三代既有學亦必有教而吾以為¶
<pb:KR4f0004_WYG_061-2a>¶
孔子立道徳仁義之教者何盖三代以前之教非¶
孔子不明三代以後之教非¶
孔子不立亦猶江淮河濟非海不納嵩岱恒華非地不¶
載道徳仁義非¶
孔子不垂也國學始於元太祖置¶
宣聖廟於燕京由元及明代有損益修葺至¶
本朝而崇奉規模為大備¶
列聖右文臨雍必事輪奐乾隆戊午朕詣學展儀先詔¶
<pb:KR4f0004_WYG_061-2b>¶
易盖黄瓦聿昭茂典然丹雘雖致飾壯觀而上棟下宇¶
風雨燥濕厯年既久浸欹是虞爰以嵗丁亥發帑二十¶
餘萬特簡重臣司其事越己丑仲春告蕆工朕親釋奠¶
以落成焉先是言臣有以宜乗此時修復辟雍圜水之¶
制為請者禮官以為三代之制弗相沿襲實政不必泥¶
古朕以其言良是遂從之門殿諸額一凖㑹典皆親書¶
各懸於其所舉大工者必泐碑以誌故叙其事書之若¶
夫述¶
<pb:KR4f0004_WYG_061-3a>¶
孔子之言仍以頌¶
孔子是猶繪日月星辰以象¶
天朕有所不能¶
　　淀神廟碑記¶
畿南之地廣衍多隰衆水所鍾翕之渟之呀然成淵而¶
以時輸壑者則惟淀淀之名始見於左思魏都賦所謂¶
掘鯉之淀是也字亦為澱水經注新唐書志皆云九十¶
九澱酈道元又稱為清河後世約其數為七十有二其¶
<pb:KR4f0004_WYG_061-3b>¶
名皆不可臚舉其散見宋遼金史者今或淤廢或傳聞¶
譌舛所可指者不過四十餘其他或曰泊曰窪曰窩曰¶
港隨方俗所稱而統言之則東西兩淀西淀之大周三¶
百餘里槩州一縣四東淀尤大周四百里而贏槩州縣¶
七其為藪澤也廣故畿内之水大則沽渝濡&KR0740;派滋易¶
淶小則山泉澗流無所不容而旁境之溝澮汙涔亦無¶
所不赴其受水多故兩淀又各有經河以條貫釃𨗳之¶
依城温義亢其首四角引其吭玉帶㑹同緣其督扼以¶
<pb:KR4f0004_WYG_061-4a>¶
茅灣掖以中亭十望絡以南北中三股欱於臺頭滌於¶
大清河趨西沽為尾閭之洩焉其上則千里長隄控界¶
維鞏下則格淀隄以拒子牙六郎諸隄以障永定而牐¶
而涵洞羅布莭宣者無弗具於是兩淀無渾流之患而¶
専清水之利黍疇稻畦既膏既溉厥惟上腴舟航是通貿¶
遷列隧而菰蘆蔆藕鳬魚之屬仰資生者億計非有宰¶
其化者孰使我民利賴若是記有之山林川谷為民取¶
財用皆曰神盖淀之有神昭昭矣人第習焉不察廟闕¶
<pb:KR4f0004_WYG_061-4b>¶
未舉嵗丁亥朕敬循¶
皇祖成憲巡覽淀海爰自趙北口御安福艫沿蘇橋而¶
東厯揚芬港至於天津嘉文安窪之既涸懲渾河故道¶
之不可復則有詠而三灘里淀隄之弗屬者出帑繕之¶
亦惟紹我¶
祖烈以求民寧維時春水方渙和飈習颿烝徒弗勩繄¶
川祗實昭厥佑爰進大吏詔之曰惟淀縈薄左輔袤延¶
且千里理大物博用阜乂我畿内民曷可弗重以神事¶
<pb:KR4f0004_WYG_061-5a>¶
其相地飭祠用饗迺發外府金二萬五千卜度兩淀中¶
庀材經始之閱再朞工蕆堂廡既崇煇庖咸列以妥以¶
恪式副彛典大吏復籲以明年春莅而落之且以碑辭¶
請則又繹告之曰惟淀實嘉利我甸人匪今斯今食¶
神之福而淀左右耆庶婦[孑*(焉-正+?)]嵗時祈報走廟下則自今¶
始¶
神實馮而歆之惟是毋霪毋潦毋有菑沴豐殖錫康俾¶
我民其永利利用光我秩祀有司亦毋怠祠事毋弛民¶
<pb:KR4f0004_WYG_061-5b>¶
功益迓¶
神恵而溥淀之利識其詳謹肇祀也¶
　　重修功徳寺碑記¶
道海淀徑青龍橋折而西距玉泉山麓不盡於二里有¶
遺刹一區重門三塗不可識已延睇香積頹垣離立艿¶
荄間訊諸土人曰是功徳寺也攷元史文宗天厯二年¶
建大承天䕶聖寺而都穆南濠集稱功徳寺舊名䕶聖¶
寺蒋葵長安客話載寺修於明宣徳初及嘉靖巾車駕¶
<pb:KR4f0004_WYG_061-6a>¶
駐此見廊廡金剛像獰甚心悸因坐僧宫殿愆踰罪撤¶
去之寺竟廢盭怪哉有明閹燄滋熾若瑾振輩横作罔¶
禁顧獨毁兹寺使勝國名蹟就湮於意何居爰詔将作¶
兹寺久著圖誌且當静明園蹕途乃者嵗庚寅為朕六¶
袠慶辰越辛夘恭逢¶
聖母皇太后八旬萬夀聖節宜加釐飭用迓鴻禧其出¶
内帑繕而復之暨所司以落成告則材緻工完自層闉¶
周阿登登戢戢以逮旛楔鐘魚靡弗嚴浄具足夫其臂倚¶
<pb:KR4f0004_WYG_061-6b>¶
嶔岑旃檀蔚森迦陵囀梵六時送音非功徳之林耶面¶
俯湖堧神瀵奫潫耨池分罫條衣水田非功徳之泉耶¶
然而朕之記之詎惟在是貝夾嘗言以兹功徳無量無¶
邊必進而讚之曰不可思議夫不可思不可議者特從¶
其波及一四天下一切衆生随分圓滿末由舉似而為¶
言耳其在能仁有建立之功有精進之徳固無一息不¶
心之以為願而身之以為行無量夀佛經所以有善思¶
議菩薩之目又豈容委之不闗思議輒自弛其擔荷哉¶
<pb:KR4f0004_WYG_061-7a>¶
正如古帝者致巍乎煥乎之盛美持不矜不伐之淵沖¶
其功徳至於民無能名而方其食旰衣宵常於一堂命¶
禮樂工虞之佐吁咈都俞相與動色而交儆凡皆起於¶
思之精議之熟而後不識不知被之者亦並忘乎思議¶
其為無量無邊也以証帝釋真詮亦若是則已矣斯尤¶
其可記者至虞集寺碑謂始作土功時得古金銅事佛¶
儀器於地中以為先有密契帝京景物畧謂寺僧板庵能¶
役木毬使者出外募金直襲唐咸通中正覺禪師軼事¶
<pb:KR4f0004_WYG_061-7b>¶
傅㑹其説盖皆誇功徳而涉思議其義轉堕又奚足云¶
　　普陀宗乗之廟碑文¶
山莊迤北普陀宗乗之廟之建仿西蔵非仿南海也南¶
海普陀在浙東定海縣境朝山之舶嵗嵗淩越洪濤瀾¶
涆間擎薌頂禮唯謹曰大士道塲舍兹奚屬是獨震旦¶
緇流方隅所見故然考之貝夾普陀有三一居額訥特¶
珂克一居圖伯特一居南海盖南海特大士行教至此¶
偶一示現云耳庸可以此為是而彼為非乎額訥特珂¶
<pb:KR4f0004_WYG_061-8a>¶
克即印度是由此以證西來因緣自印度而西蔵自西蔵而¶
南海了了可識第印度金剛座遼逺難稽詎若西蔵都綱¶
法式具備為天人攝受之閎規藩服皈依之總滙也㢤¶
乃者嵗庚寅為朕六袠慶辰辛夘恭遇¶
聖母皇太后八旬萬夀自舊隸䝉古喀爾喀青海王公¶
台吉等暨新附凖部回城衆蕃長聨軫偕來臚歡祝¶
嘏念所以昭褒荅示恵懐者前期咨将作營構斯廟以¶
乾隆三十二年三月經始至三十六年八月訖工廣殿¶
<pb:KR4f0004_WYG_061-8b>¶
重臺穹亭翼廡爰逮陶笵斤鑿金碧髤堊之用莫不嚴¶
浄如制夫羣藩信心迴向厥惟大慈氏之教而熱河尤¶
我¶
皇祖聖祖仁皇帝撫綏列服嵗時肆覲之區嚮也西陲¶
内面景從朕勤思纉述普寧安逺普樂諸刹所謂嗣溥¶
仁溥善而作也今也逢國大慶延洪曼羨而斯廟聿成¶
三乗之宗實其統㑹於焉宣寳鐸演金輪闗禽流梵樂¶
之音塞樹種菩提之果一切國土善信膜拜歡喜以為¶
<pb:KR4f0004_WYG_061-9a>¶
得未曽有而久入俄羅斯之土爾扈特以其為外道非¶
黄教所概舍久牧之額濟勒率全部數萬人厯半年餘¶
行萬有數千里傾心歸順適于是時莅止瞻仰善因福¶
果誠有不可思議者是則山莊之普陀與西蔵之普陀¶
一如與印度之普陀亦一如與南海之普陀亦何必不¶
一如然一推溯夫建廟所由來而如不如又均可毋論¶
即如如之本義豈外是乎豈外是乎先是羣藩合辭請¶
進千佛像懇欵弗可却因命就廟中庋閣奉之别有記¶
<pb:KR4f0004_WYG_061-9b>¶
不復詳綴為説偈曰¶
我聞贍部洲　　　古徳有道場　　　天龍各䕶持¶
名四大結聚　　　九華及二峩　　　五臺亦初地¶
普陀南海南　　　觀自在所住　　　其言限方所¶
不出邊邪見　　　譬如一搩手　　　眯萬億由旬¶
若人證三摩　　　要令不失故　　　衛蔵妙莊嚴¶
竺乾祖庭意　　　興桓足香界　　　成此大勝因¶
百部諸賢王　　　合十聆唄讃　　　塞土黄金色¶
<pb:KR4f0004_WYG_061-10a>¶
是處菩薩面　　　其前羅漢峯　　　磬石為犍椎¶
舉似象王巖　　　非離亦非即　　　其下獅子溝¶
武列功徳水　　　舉似鐵蓮洋　　　無垢亦無浄¶
能具等正覺　　　皆作如是觀　　　五十三㕘竟¶
還叩兩足尊　　　長現調御相　　　為説無生法¶
　　重修馬駒橋碑文¶
水自南苑出者二其南源曰團河出南苑墻東南釃為¶
鳳河又東滌永定之濁由大清河以歸海向固疏治之¶
<pb:KR4f0004_WYG_061-10b>¶
矣其北源曰一畝泉出新衙門北屈曲東南流逕二牐¶
凉水河自北來㑹之涼水河者出右安門西南鳳泉東¶
流逕萬泉寺分為二其一南逕草橋曲折東注一自北¶
逕廣恩寺曲折東注至永勝橋復滙為一東南流循南¶
苑繚垣而東至小紅門之西入苑墻東南逕沙底橋折¶
而南與一畝泉合又南而東至鹿圏村三海子以上之¶
水自西南來注之又東南流穿苑垣而出逶迤至張家¶
灣入運河是水之初出苑垣也瀠演歕欱千溜一趨瓴¶
<pb:KR4f0004_WYG_061-11a>¶
如矢如迴激弗止則有巨梁揵之曰馬駒橋橋建自勝¶
國嵗渝寖以圮壞農旅交病石陁入水水梗或溢出妨¶
民田廬而中澁則旁淤間塞水所由道益不可以不亟¶
治乃命将作相視因其舊材撤而新之縱之得丈二十¶
有五横之得尺亦二十有五為孔洞者七視昔制雖少¶
陿而壮固有餘工始於乾隆三十八年之春越其冬落¶
成夫治水者必溯其源由源而及其支流條派剔之鬟¶
之乃可以不紊今一畝泉源委既已剗治而涼水河所¶
<pb:KR4f0004_WYG_061-11b>¶
逕漫流積潦寖成沮洳爰自鳳泉至馬駒橋濬河八千¶
餘丈修葺橋閘凡九新建牐五即以濬河之土於右安¶
門外築甬道一千餘丈以便行人其河旁稻田數十頃¶
既墾且闢益資灌溉之利而兹橋實下游闗鍵暢尾閭¶
以利導之尤施功之弗可己者若前代著述家睫視臆¶
論妄以玉泉傅合南海子之水舛錯糾紛至可嗤笑曩¶
賦海子行曽詳著其説兹因所司請記復為詮叙水道¶
大畧俾方來圖經輿記知所考據而若河若塗若橋皆¶
<pb:KR4f0004_WYG_061-12a>¶
王政之大端所繋綦鉅毋廢毋墜誠有司所當務書之¶
碑用示來許¶
　¶
　¶
　¶
　¶
　¶
　¶
<pb:KR4f0004_WYG_061-12b>¶
　¶
　¶
　¶
　¶
　¶
　¶
　¶
御製文二集卷二十七¶
