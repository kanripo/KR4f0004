# -*- mode: mandoku-view; -*-
#+TITLE: 御製文集
#+DATE: 2015-08-25 00:27:58.459675
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 二集卷四十三
<pb:KR4f0004_WYG_077-1a>¶
欽定四庫全書¶
御製文二集巻四十三¶
　贊¶
　　平定金川五十功臣像贊(有序/)¶
　　金川既平定圖功臣像於紫光閣序而贊之一依¶
　　伊犁回部之例其故其義前序言之詳矣兹復何¶
　　言而不能無言者誠以諸臣宣力攄猷或定筞於¶
　　樽俎之間或衝堅于石矢之隊且捐軀盡節者指¶
<pb:KR4f0004_WYG_077-1b>¶
　　不勝屈寧忍令冺沒無聞而弗夀厥儀表彰厥名¶
　　聲者㢤夫用兵盖難言之矣無應機之謀乏識人¶
　　之鑒而徒俾推轂是藉㓂兵而齎盜糧也温福之¶
　　僨車朕深引以為愧而阿桂終能集事朕又畧因¶
　　觧嘲至於午夜廢寢當食忘餐吁亦勞矣夫無此¶
　　勞而徒曰有兵有将汝其為我征伐則真窮兵黷¶
　　武而付其天下之成敗於不問者朕弗為也觀此¶
　　序者或諒朕非窮兵黷武之為幸何如之冀何如¶
<pb:KR4f0004_WYG_077-2a>¶
　　之而朕之子孫當凛佳兵之誡苟不得已而用之¶
　　必深體此序之意弗以冒昧行焉則我大清億萬¶
　　年無疆之休基于是矣前圖逮今甫十六載事故¶
　　過去者即十分之九為之愴然而後生疊奮繼前¶
　　人之光為國家之用林林源源以出因又為之慶¶
　　矣其兩被圖形如阿桂之倫豈非徳業之光輝人¶
　　臣之厚幸而較衛霍英鄂之流更為榮遇超越乎¶
　　　定西将軍一等誠謀英勇公協辦大學士吏部¶
<pb:KR4f0004_WYG_077-2b>¶
　　　尚書阿桂¶
西師㕘贊經歴多年兹為巨擘掄掌兵權(西師之役阿/桂為㕘贊大)¶
(臣著有勞績因其嫻習軍務特授為定西将軍統兵勦/兩金川阿桂承命以来籌畫盡心不憚艱險用䏻掃蕩)¶
(賊巢俘擒逆黨大勲克集實為首功錫/爵圖形優加章服懋昭酬庸之典)誠而有謀英弗¶
恃勇集衆出竒成勲克鞏¶
　　　定邉右副将軍一等果毅繼勇公加一等子户¶
　　　部尚書豐昇額¶
宜喜弗動(癸巳夏因促浸賊人勾通趲拉降畨潜出滋/擾時豐㫒額駐兵宜喜諭令就近赴大板昭)¶
<pb:KR4f0004_WYG_077-3a>¶
(堵勦豐昇額得㫖時已知有木果木之事又未得阿桂/軍營信息恐将綽斯甲布一路兵力分單徒去無益竟)¶
(未移兵前往奏至嘉其/有識特降㫖奬勵之)定見識機後副西路親勵戎衣¶
遜克爾宗督兵進取國之藎臣勇繼乃祖(遜克爾宗地/最險要且在)¶
(我軍之後豐昇額督兵進攻或斫寨而入或梯牆而進/遂爾得碉殱賊嘉其勇敢無愧乃祖巴圖魯公額亦都)¶
(之風因於所襲公爵/加繼勇二字以旌之)¶
　　　定邉右副将軍一等襄勇伯成都将軍明亮¶
獨統一路頗有斬獲姻戚少年世承恩澤(明亮為親孝/賢皇后  姪)¶
(察其少年誠篤俾習軍旅命為副将軍在南路綂兵隨/即攻取馬尼繼復移兵襲取宜喜山梁遂于北路進勦)¶
<pb:KR4f0004_WYG_077-3b>¶
(尋克日旁沙爾尼/一帯亦屢著功績)建績抒忱是用褒嘉俾司将印永靖¶
筰巴(兩金川既平於其地設鎮安營駐守/因授明亮為成都将軍以控馭之)¶
　　　大學士舒赫徳¶
土爾扈特安集邉城(辛夘夏土爾扈特汗渥巴錫等率/全部歸順特調舒赫徳為伊犁将)¶
(軍經理其事安措極為妥協旋授為大學士甲午/秋命統兵勦捕山東逆匪王倫甫六日而蔵事)命入¶
綸閣速定臨清金川之役未悉端委書㫖承行時亦贊¶
理¶
　　　大學士一等輕車都尉于敏中¶
<pb:KR4f0004_WYG_077-4a>¶
内地土司事須漢字(國家用兵一切機宜率以清字書/㫖兹金川乃内地土司軍書徃来)¶
(多用漢字五年以来于敏中始終其事禀受機宜承㫖/書諭頗著勤勞既加恩賞以世職並賜雙眼孔雀翎圖)¶
(形紫光閣尤儒臣/従来未有之榮遇)自始至終勤勞弗替相機擬諭厥功¶
茂焉賜翎寫象儒臣孰肩¶
　　　兵部尚書一等忠勇公和碩額駙福隆安¶
父定復叛子嘗愧之(戊辰金川之役大學士傳恒前徃/經畧時以莎羅奔郎卡畏罪投誠)¶
(遂奏聞受降未十年郎卡即滋擾鄰封其子索諾木益/偝恩反噬實深悔前此之姑息非一舉而殄滅之不能)¶
(永除後患福隆安因此屢懇赴軍營自/効皆未允所請留之禁近俾習贊軍務)是用稽首躬請¶
<pb:KR4f0004_WYG_077-4b>¶
出師留於左右俾習規畫頗有嘉謀協予廣益¶
　　　原㕘贊大臣固倫額駙贈和碩親王色布騰巴¶
　　　爾珠爾¶
伊犁宣力屢立戰功金川㕘贊仍勵勇忠抱病軍營弗¶
令奏聞惜竟不起未觀成勲¶
　　　㕘贊大臣一等超勇侯都統海蘭察¶
射巴雅爾超授侍衛洊至都統㕘畫軍計堅碉險砦無¶
不先登勇而有謀封侯實應¶
<pb:KR4f0004_WYG_077-5a>¶
　　　㕘贊大臣一等嫻勇男䕶軍統領副都統額森¶
　　　特¶
虎鎗隨圍覺與衆殊命徃勦賊攘臂以愉閲歴既多遂¶
㕘謀議獨當一面亦復集事¶
　　　㕘贊大臣䕶軍統領舒常¶
八旗子弟總屬世臣菁莪造就命以従軍勇弗搴旗智¶
堪入幕北路贊機時資其畧¶
　　　領隊大臣一等承恩武勇公加一等男都統奎¶
<pb:KR4f0004_WYG_077-5b>¶
　　　林¶
兄終王事至今為恨(奎林乃發勇公明瑞親弟皆兵孝/賢皇后親姪明瑞為將軍督  征)¶
(勦緬匪陣亡朕毎以為恨不忍更命徙軍/乃奎林力請不已因許之奮勇屢著功績)屢請効力披¶
堅斫陣心源落落膽氣堂堂世家英器是予所臧¶
　　　領隊大臣三等果勇侯都統和隆武¶
襲父䘏職(和隆武之父将軍和起征勦準噶爾時在闢/展為莽噶里克等所害議䘏予以世襲子爵)¶
(和隆武襲之此次征勦金川不意/其勇敢超衆若此因晋封侯爵)少年老成囊錐脱頴¶
竟善用兵畧曰旁寨獨擅偉勲楚材繼出既憐以欣¶
<pb:KR4f0004_WYG_077-6a>¶
　　　領隊大臣内大臣都統户部侍郎三等嘉勇男¶
　　　福康安¶
代兄以徃繼父而奮(福康安福隆/安之弟也)矜許厪勵王臣之藎¶
登碉奪砦那須䝉甲嘉勇錫名世傳勲業¶
　　　領隊大臣副都統三等奮勇男普爾普¶
父是日磾子非弄兒(普爾普之父巴圖濟爾噶爾以都/爾伯特部宰桑来降隨征回部於)¶
(和闐立功仕至都統普爾普臨陣/奮勇頗䏻繼其父志因特錫男爵)命徃勦賊盡力無遺¶
金戈鉄衣氷山雪窖能入能出敵不敢校¶
<pb:KR4f0004_WYG_077-6b>¶
　　　領隊大臣荆州将軍輔國公興兆¶
憶當國初創業開基宗室王公宣力率師承平襲慶安¶
享榮華董軍建勲斯為可嘉¶
　　　原㕘贊大臣西安提督哈國興¶
中土回人性多拳勇哈其大族毎出将種向畧趲拉屢¶
舉險要中道病殂成功未告¶
　　　領隊大臣西安提督馬彪¶
西師効勇早著旂常命勦逆畨盡力以蘉搘橋渡河奪¶
<pb:KR4f0004_WYG_077-7a>¶
卡據水用濟我軍井井有理¶
　　　原領隊大臣江南提督馬全¶
挾翼雖英御湏造父設非其人良材徒苦陷木果木将¶
軍僨轅(温福頓兵昔嶺株守不進以所統二萬衆散布/各卡遂以分而見少致為賊人所輕趲拉降畨)¶
(七圖甲噶爾思甲布等約促浸許為内應賊衆各由間/道潜出擾温福後路漸逼木果木軍營緑旗懦卒聞風)¶
(驚潰温福率十餘人突出遇賊被害馬全在後抵禦/遂殁於陣英材為庸帥所誤雖加恩贈䘏至今惜之)殿¶
後捐軀愧惜難言¶
　　　領隊大臣廣西提督書麟¶
<pb:KR4f0004_WYG_077-7b>¶
本非習戰遇戰即奮恐孤父名(書麟乃大學/士髙晉之子)偉㢤後進¶
功成事定提督鬱林攻則壮志守則小心¶
　　　領隊大臣副都統綽克托巴圖魯三保¶
本射生手獸無跳走以之射賊探嚢物取冒險屢進志¶
篤且純受創獨重禄養終身(三保在軍營毎戰勇徃不/避矢石因攻甲槖賊寨右)¶
(臂受鳥鎗傷甚劇乆治不瘥憐其臂已殘廢免/令入直當差仍留副都統之任俾得禄以贍)¶
　　　領隊大臣副都統法福里巴圖魯烏什哈達¶
有足如鑷有手如翼削壁尖峯行無難色領隊奮勇屢¶
<pb:KR4f0004_WYG_077-8a>¶
克碉堅羌兒畏之若雀遇鸇¶
　　　領隊大臣副都統多布坦巴圖魯瑚尼爾圖¶
木思工噶躍入賊碉督衆鞣膊勇不目逃巴占牽敵俾¶
無遮&KR1224;畨人望之弗戰辟易¶
　　　領隊大臣副都統扎克博巴圖魯珠爾格徳¶
奎林深入賊刄将及發矢斃之險中救急同心合力共¶
集大勲寫圖旌壮惇史流芬¶
　　　領隊大臣副都統咱爾親巴圖魯阿爾都¶
<pb:KR4f0004_WYG_077-8b>¶
喀咱奎林及和隆武絶地被遮餘勇猶賈曰阿爾都據¶
險牽賊二人乃出其功允特¶
　　　領隊大臣副都統阿爾杭阿巴圖魯阿爾薩朗¶
跬歩皆山面前萬仭無著足處攀騰奮迅遂破扎古(扎/古)¶
(即扎烏古急呼/之則為兩字)既翹且英人中獅子實稱其名(阿爾薩/朗國語)¶
(謂獅/子也)¶
　　　領隊大臣副都統穆騰額巴圖魯舒亮¶
率健鋭營訓練有素節制之師五歩六歩礌䃧叢中鼓¶
<pb:KR4f0004_WYG_077-9a>¶
勇身先勞而不伐是用稱賢¶
　　　原領隊大臣副都統銜納親巴圖魯科瑪¶
堂堂之陣亦藉出竒潜行僻路附葛踔巇直越峯頂火¶
攻石碉破二百寨色格功髙(科瑪于沙壩山率兵潜行/攀陟山頂為賊所阻即分)¶
(兵搶拈色格落喀爾都等處/抛入火彈燒賊寨二百餘問)¶
　　　領隊大臣副都統銜扎濟克巴圖魯伊蘭保¶
有賊必戰有戰必先率我勁旅攻其中堅志不顧身勇¶
能知義噶占進棧丹格建幟¶
<pb:KR4f0004_WYG_077-9b>¶
　　　原領隊大臣副都統銜扎爾丹巴圖魯佛倫泰¶
功成一将那保無虞争前恥後舊風未渝當噶之戰直¶
進身殞使我心惻優䘏惟允¶
　　　領隊大臣副都統三等信勇公富興¶
信勇世家志不愧祖(富興為信勇公費英東之曽孫以/有足疾不䏻登陟攻戰而駐守要)¶
(隘則甚/得力)徒以窳痿艱于歩武蠶叢鳥道登進則遲據險¶
守要千軍不移¶
　　　領隊大臣副都統徳赫布¶
<pb:KR4f0004_WYG_077-10a>¶
賊之所恃據碉堅守我之所利拏柵進取知彼知已正¶
以出竒&KR0829;隙攢射善手是資¶
　　　原領隊大臣副都統莽喀察¶
索倫善射其中稱最西師建勲紫閣形繪逞其猿臂搜¶
彼蟻封不虞創重歎惜何窮¶
　　　領隊大臣直𨽻天津鎮總兵噶布什海巴圖魯¶
　　　海禄¶
資哩美諾皆樹竒績奪昆色爾攀枝援壁固資衆力率¶
<pb:KR4f0004_WYG_077-10b>¶
先必親事定酬庸命鎮天津¶
　　　領隊大臣貴州鎮逺鎮總兵僧格巴圖魯敖成¶
甘涼宿将屢立戰功以其驍習俾伐蠻賨于巴布里攻¶
其恃固乗雪㧞之有如李愬¶
　　　領隊大臣山西大同鎮總兵巴爾丹巴圖魯官¶
　　　達色¶
連環火攻國之雄器率領得人無徃不利及至近碉斫¶
門穴孔大呼直入嘉乃獨勇¶
<pb:KR4f0004_WYG_077-11a>¶
　　　領隊大臣四川川北鎮總兵賽尚阿巴圖魯成¶
　　　徳¶
沈舟側畔鼓棹為難受創復進其心審丹似若而人不¶
勝屈指養育八旗報非虚飾(叶/)¶
　　　領隊大臣陜西固原鎮總兵法福里巴圖魯圖¶
　　　欽保¶
承平日久敢恃内安永憶文子厥有名言嘉我諸臣遇¶
兵則奮竭力敵愾世承家訓¶
<pb:KR4f0004_WYG_077-11b>¶
　　　原甘肅肅州鎮總兵札親巴圖魯曹順¶
始由偏禆洊至總戎騎牆殺賊受傷捐躬賞延于世為¶
之惜悼季世朱門歌舞以笑¶
　　　領隊大臣陜西興漢鎮總兵三等義烈公保寧¶
父殁王事(保寧之父納木札爾以晴逆將軍征勦回部/於黒水陣亡䘏贈義烈公保寧襲爵因其力)¶
(請出師遂允之在/軍營屢著功績)襲爵為公不忘忠藎力請従戎雖屬¶
少年乃如宿將持重戒輕心精膽壮¶
　　　領隊大臣山西太原鎮總兵特成額¶
<pb:KR4f0004_WYG_077-12a>¶
誰謂世家而多紈絝後生可畏不忘祖父(叶原特成額/為  果毅公)¶
(筞楞之子其髙祖即/巴圖魯公額亦都也)是予所嘉是予所憐願予世臣綿¶
此萬年¶
　　　原領隊大臣陜西延綏鎮總兵烏爾納¶
平生若懦戰則倍勇雖屢受傷進不旋踵功成事定賊¶
寨火延沒于弗值實可嗟焉(将軍等既平促浸賊巢掃/蕩數日後噶喇依寨内忽)¶
(火起延及火藥局烏爾納督兵徃救不意藥轟石/飛傷腦而殁為之悼惜因勅部照陣亡例議䘏)¶
　　　原署福建建寧鎮總兵敦柱¶
<pb:KR4f0004_WYG_077-12b>¶
披堅破銳突将無前衆志成城而各力宣威震卭筰拉¶
朽摧枯宜喜已克惜㢤捐軀¶
　　　頭等侍衛札卓穆巴巴圖魯額爾特¶
七校䕶衛無殊衆人及至臨敵其膽包身地道深入木¶
城超躍遂克勒圍厥功允卓¶
　　　頭等侍衛揚達克巴圖魯托爾托保¶
毎戰俱前三遇三克勝彼忠嗣(王/)耀武漠北漠北可馬¶
此歩而攀氷巘萬仭所以為難¶
<pb:KR4f0004_WYG_077-13a>¶
　　　二等侍衛拉布凱巴圖魯泰斐英阿¶
一木曷支衆擎易舉嘉我諸臣心同力努人自為戰各¶
有所成攻康薩爾直進賊營¶
　　　二等侍衛崇籛巴圖魯柏凌¶
于戰可觀人之立志或挺而前或退而避受傷雖多其¶
節弗渝如柏凌冬壮矣丈夫¶
　　　原二等侍衛額依巴爾巴圖魯達蘭泰¶
或仰而攻或俯而壓仰以鷹抄俯如馬蹋么䯢迹遁鬼¶
<pb:KR4f0004_WYG_077-13b>¶
蜮魂銷追奔逐北處處功髙¶
　　　原二等侍衛善巴巴圖魯薩爾吉岱¶
賊之長技在於善守反而用之拏柵進取滴博蓬婆威¶
名逺服惜㢤陣亡於阿穰曲¶
　　　索倫佐領舒克丹巴圖魯特爾惇澈¶
賊之所懼勁弓長箭飛鋒蝟集對則色變索倫㨗手射¶
畨最多毎據要害其功弗磨¶
　　　貴州副將奢特陳巴圖魯興奎¶
<pb:KR4f0004_WYG_077-14a>¶
黷武豈願詰戎敢忘因弗得已曉夜傍徨良材總總為¶
國宣猷寫圖表績永示千秋¶
