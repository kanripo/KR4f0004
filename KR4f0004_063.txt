# -*- mode: mandoku-view; -*-
#+TITLE: 御製文集
#+DATE: 2015-08-25 00:27:58.224331
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 二集卷二十九
<pb:KR4f0004_WYG_063-1a>¶
欽定四庫全書¶
御製文二集巻二十九¶
　碑文¶
　　平定金川勒銘美諾之碑¶
首禍者必有竒禍之遭偝徳者必有凶徳之報蓋儹拉¶
之首禍實由促浸之教而促浸之偝徳亦因儹拉之肇¶
故戊辰之役以救儹拉而有促浸之征(前因金川侵擾/小金川拘其土)¶
(司澤旺地方官諭之不從輒敢干抗戊辰冬遣經畧大/學士傅恒統禁旅往𠞰我武方揚而莎羅奔郎卡窮蹙)¶
<pb:KR4f0004_WYG_063-1b>¶
(乞命因矜其頑蠢遂允受降澤旺乃得復歸故地郎卡/始尚畏懼歛跡未十年輒思吞噬隣封時相仇殺彼時)¶
(以蠻觸爭衡乃其常事亦遂聽之郎卡既死其子索諾/木轉與小金川僧格桑狼狽為奸負恩梗化遂致復勞)¶
(師旅深悔前/此之姑息矣)兹辛夘之師以伐儹拉乃並促浸而掃(僧/格)¶
(桑恃有索諾木黨惡欺蔑隣疆攻圍鄂克什官寨佔其酋/境地羈其土司經前督臣阿爾泰等往諭罷兵退地逆)¶
(陽奉隂違浸至辛夘夏僧格桑乗索諾木侵害革布什/咱土司之釁益復滋横並且修築碉卡謀抗天朝勢不)¶
(得不加以兵革而阿爾泰因循貽誤遂命温福由滇入/蜀授以大學士統兵征𠞰即攻克巴朗拉繼又克復達)¶
(圍一帶以至資哩官兵前抵路頂宗仍不能進壬辰夏/阿桂以叅贊赴南路統兵於是年冬攻克僧格宗甫半)¶
(月即乗勝攻得美諾其餘寨落悉傳檄撫定小金川平/而僧格桑逃往金川索諾木匿而不獻於是移兵並討)¶
<pb:KR4f0004_WYG_063-2a>¶
(促浸/矣)彼其緩則頡利突利之相猜急則僑如榮如之相¶
保然而地險人强機謀深造則儹拉逺不如促浸故美¶
諾再入而再克(美諾未甞不險而一克僧格宗其勢遂/如破竹逆酋僧格桑初竄布朗郭宗温)¶
(福由明郭宗統兵往捕僧格桑已從美卧溝遁入金川/擒其父澤旺以歸温福為將軍始猶勇往繼乃昧於籌)¶
(畫又不得人心癸巳夏賊衆從後路潛出遂有木果木/之變美諾亦尋失去乃命阿桂為定西將軍發八旗勁)¶
(旅往𠞰阿桂部署稍定於十月廿九日進兵自資哩至/美諾五晝夜悉行恢復實為神速而僧格桑既至金川)¶
(索諾木即羈留不遣即其謀擾木果木但令小金川賊/目七圖安堵爾同往美諾號召而不使僧格桑復還故)¶
(巢則索諾木之密圖吞併儹拉以次蠶食旁近土司并/且欲侵及内地固已漸露端倪罪惡貫盈實難輕逭耳)¶
<pb:KR4f0004_WYG_063-2b>¶
雖南有僧格宗北有明郭宗而我師奮力攻取無不立¶
摧堅碉遂據官寨之穴窖(美諾為小金川官/寨即其巢穴也)此固¶
皇天助順將卒盡力而亦其首禍偝徳之招是用勒銘¶
酋巢永鎮筰徼¶
　　平定金川勒銘勒烏圍之碑¶
美諾既克移問促浸狼狽為奸而更謀深刼木果木(自/壬)¶
(辰冬攻克美諾逆酋僧格桑竄去索諾木匿而不獻於/是移兵申討促浸時温福為將軍由功噶爾拉進𠞰阿)¶
(桂為叅贊大臣由當噶爾拉進𠞰温福旋攻據昔嶺遂/駐木果木師久不得進温福絀於謀以營中所有之兵)¶
<pb:KR4f0004_WYG_063-3a>¶
(築卡布守既耗兵力且以分而見少癸巳夏賊酋窺其/無能乃逞狡謀令賊目糾衆自美卧溝及大板昭潛出)¶
(號召儹拉降畨復叛擾木果木後路温福漫無部署軍/營為賊所刼綠營怯兵一時俱潰温福被害其餘大臣)¶
(官員兵丁陣亡者甚多我朝用兵/從無如此挫折者思之實堪切齒)其恨至今將士何辜¶
弗雪寃沉兵威大振勁旅繼至師分兩路谷噶馬尼(去/聲)¶
(福木果木之失皆由營中無滿洲兵為之表率亦由温/  等奏阻故已派而未遣及温福既僨事知緑旗兵之)¶
(終不足恃乃派健鋭火器營兵二千吉林兵二千索倫/黒龍江兵二千並派西安荆州駐防滿兵四千前往以)¶
(為之倡又添派陜甘滇黔兩湖精鋭數萬合力大舉以/阿桂為定西將軍豐昇額明亮為副將軍阿桂遂統八)¶
(旗勁旅閲五晝夜而恢復儹拉全境乃進攻促浸甲午/正月阿桂自西路攻克谷噶了口佔其山梁入賊境百)¶
<pb:KR4f0004_WYG_063-3b>¶
(餘里明亮亦自南路攻克馬尼/此為再進克捷之始軍聲大振)上下同心攄忠敵愾西¶
路遂進南路畧泥(去聲路勒烏圍從西路進攻噶喇依/從南  進攻阿桂自攻得谷噶了口)¶
(遂能扼要所進據皆其險隘明亮等既得馬尼雖時有/小捷然庚額特馬邦俱未易攻進於是遂專望西路之)¶
(得手/矣)了口深入爰克羅博(阿桂自了口進兵以羅博瓦/為賊人緊要門户因派兵五)¶
(路分將令率之超越而登遂將羅/博瓦山峯及山岡碉卡盡行攻克)喇穆喇穆併占黙格¶
(叶晴阿桂自三月間攻得羅博瓦阻雨數月至六月初/稍  遂克其岡下之色淜普又於六月下旬盡克喇穆)¶
(喇穆山梁及日則了口七月中又克其該布達什諾大/木城并焚燒格魯瓦角寨落十月中復佔其黙格爾山)¶
(梁其地在日爾八當噶之下榮噶爾博之上向閲地圖/指以諮詢阿桂而所籌適相合既佔此山梁遂克密拉)¶
<pb:KR4f0004_WYG_063-4a>¶
(噶拉木大寨並克獲凱立/葉各寨我兵勢益聨絡矣)獲康薩爾木思工噶(叶自阿/桂  十)¶
(月攻得黙格爾駐兵密拉噶拉木幾兩月餘至乙未正/月十二日官兵乃攻克康薩爾山梁其險倍於他處賊)¶
(之守禦亦更堅而官軍於三日内全得之其後復因雨/雪頓兵三月至四月初十日天霽雪消十四日中夜官)¶
(兵潛進攻奪木思工噶克了口阿桂自/謂一日而收三年未竟之功洵不妄也)遜克爾宗其險¶
難託(遜克爾宗為勒烏圍賊巢外險自前嵗四月間攻/之經年未克阿桂自得木思工噶克了口之後於)¶
(五月初攻克噶爾丹喇嘛寺及噶朗噶又搶佔舎圖枉/卡已居髙得勢而留遜克爾宗在後究屬非計乃於五)¶
(月十二派兵前往時霧氣四塞官軍乗勢攀越崖磡直/至碉根遂將其地上下石碉木城悉行攻克是役也豐)¶
(昇額之力居多因於其公號果毅下增繼/勇二字嘉其能紹乃祖額亦都之績也)凡此數處林¶
<pb:KR4f0004_WYG_063-4b>¶
立堅碉層次攻𠞰我師實勞據昆色爾乃近賊巢北軍¶
亦至隔河匪遥(七月初二日官軍乗夜潛進直上昆色/爾山梁蟻附登碉立時攻克初四夜官)¶
(軍縱火焚賊寨至拉枯喇嘛寺飛騰而入又得喇嘛科爾/三寨並攻克菑則大海竭三日三夜之力占地縱横三四)¶
(十里焚其碉寨一百三十餘先是明亮在南路以其株/守無益令移兵北路㑹𠞰甫至宜喜即得達爾圖山梁)¶
(至是復由茹寨攻進連克額爾替石眞噶等寨盡得/其上下沙爾尼之地與阿桂軍營僅一河之隔矣)曰¶
勒烏圍賊舊官寨垣固碉髙力守要害經樓輔車陡磡¶
劃界木卡石城蠶簇鱗繪拏柵周遭援路截其泅水拽¶
橋囊土濟師(勒烏圍為賊舊巢恃其碉髙牆厚守拒甚/力且有轉經樓相掎角中間碉卡鱗次又)¶
<pb:KR4f0004_WYG_063-5a>¶
(阻以髙磡五層殊不易攻阿桂於勒烏圍轉經樓之中/拏柵以截賊人援路並令冷角寺一帶官兵由西北而)¶
(南沿河拏柵以斷其下水之路又募楚兵善泅水者繫/巨索於甲爾日磉橋柱以拽圮之又以磡邊賊人鎗石)¶
(可及官軍頭戴柴捆手推沙囊匍匐而行至磡/沿層積推起趕列三層木柵以擊磡下之賊)穴道旁¶
出轟以地雷(叶/)凡此百計用盡無遺(並於所掘地道中/用礮轟擊磡下掘)¶
(溝抗拒賊衆凡可以用力設法者/籌畫備至阿桂可謂善於謀矣)四面礮攻碉摧垣裂¶
遂督大軍斫牆衝闑遊魂弗支奔迸蹩&KR0887;功成一夕中¶
秋八月(官軍四面合圍礮轟鎗擊並抛擲火彈所遇碉/卡或拔柵斬闗而入或攀援奮躍而登呼聲四)¶
(起賊衆披靡殱戮殆盡惟莎羅奔兄弟及賊目丹巴沃/雜爾聞風先竄究亦難逃    天網計亥子丑三時將)¶
<pb:KR4f0004_WYG_063-5b>¶
(勒烏圍官寨轉經樓喇嘛寺悉行攻克凡賊所恃以/抗拒之處一夕無不摧破時乙未八月十五夜也)衆¶
軍之力一帥之謀靖彼賊穴安我蜀陬肫乎厥忠卓乎¶
厥猷銘志鴻功永示千秋¶
　　平定金川勒銘噶喇依之碑¶
向不云乎弗加征而自臣屬謂之歸順始逆命而終徠¶
服謂之歸降若今索諾木之窮蹙率兄弟出碉獻印不¶
但不可謂之歸順即歸降亦不可得而方彼其抗命相¶
拒歴五年之長兹已密圍巢穴火器團攻腹心潰内羽¶
<pb:KR4f0004_WYG_063-6a>¶
翼失傍(官軍初圍賊巢蟻衆猶負嵎抗拒我兵用大礮/四面環擊賊自揣力不能支日形窘迫先是逆)¶
(酋之母姑姊妹情急來投自請遣人回巢招諭索諾木/乃遣其兄剛達克彭楚克以次詣營懇求皆就拘繫其)¶
(黨惡之布籠普阿納木等先後求降山塔爾薩木坦等/並經擒獲於是進圍益急賊勢日蹙官軍復摧其近碉)¶
(斷其水道畨衆恇懼紛紛潰出索諾木遂率其兄弟莎/羅奔甲爾瓦沃雜爾斯丹巴及兩土婦并助惡之大頭)¶
(人丹巴沃雜爾阿木魯綽窩斯甲尼瑪噶喇克巴偕兩/喇嘛挈屬二千餘人出寨逆酋跪捧印信羣泥首乞命)¶
(由是罪人斯/得獻俘奏凱)方將劚砦捜穴利斧其吭生擒亦易旦夕¶
滅亡乃始匍匐請命又安得比之肉袒牽羊噶喇依者¶
蓋其世守官寨故多深塹髙牆我師萬層險歴千戰威¶
<pb:KR4f0004_WYG_063-6b>¶
揚譬之大木已盡去其枝葉則本根亦可待其立殭然¶
而逆賊有言官軍若至當毁其重器聚族焚而自戕使¶
果如所云則雖獻馘蕆事終不如生獲盡美盡善之慶¶
是蓋兇渠罪大惡極而且貪生苟延以致獻俘闕下明¶
正典刑於是疆界厥地屯戍我兵鎮羣藩而永靖樹豐¶
碑以告成功嵗在丙申仲春日吉時良¶
　　陶莊¶
河神廟碑記¶
<pb:KR4f0004_WYG_063-7a>¶
成大事者必有其時事有視若易盡人力而為之然終¶
於弗成者則以¶
天弗助¶
神弗相而非其時也事有視若難盡人力而為之而終¶
於有成者則以¶
天所助¶
神所相而適逢其時也雖然¶
天助也¶
<pb:KR4f0004_WYG_063-7b>¶
神相也無所為告之者也使時有可乗而人弗盡力而¶
為之亦難望其有成也故舉大事者必當審事機乗時¶
會盡人力以敬祈¶
天助¶
神相則庶乎奏平成之功三者不可闕一焉吾於陶莊¶
引河益信此理之弗爽陶莊之土逼河南流近清口葢¶
始自宋時南徙歴元及明不知其幾何年矣於是有黄¶
水倒漾之患於是有藉清敵黄之説然而清水常弱黄¶
<pb:KR4f0004_WYG_063-8a>¶
水常勝雖劼劬補苴終不能得其要領而倒漾自若也¶
惟我¶
皇祖聖祖仁皇帝首見及於此康熙己夘嵗¶
南廵時即命開陶荘引河俾逺避清口以除倒灌之患誠釜¶
底抽薪之計也其後庚辰嵗辛巳嵗壬辰甲午嵗以及雍正¶
庚戌嵗歴任河臣屢挑屢淤於是引河之事遂置而弗¶
論(康熙己夘春清口皇祖南巡挑治親莅河干閱視形北/勢    命於    迤西隔岸    陶莊引河導黄使)¶
(並河臣命於南岸築挑水壩横截河流逼入陶莊河口/因    董安國開放過早隨即淤墊庚辰春刑部侍郎)¶
<pb:KR4f0004_WYG_063-8b>¶
(常綬等遵挑濬㫖履勘以董安國所挑引河已淤壩亦/毁壞請再    寛深計長七百餘丈辛巳秋河臣張鵬)¶
(翮以引河中段淤阻宜加挑濬又運南岸積土於北岸/加挑新河五百餘丈其時黄河僅藉以分流不免沙停)¶
(水緩壬辰甲午兩年河臣趙世顯兩次疏濬屢挑屢塞/雍正庚戌北岸長出淤灘遂至大溜南趨全由故道)¶
逮乾隆己未嵗予命大學士鄂爾泰視河仍持開引河¶
之議而河臣河員率以為難行髙斌向稱為善治河者¶
亦以為功不易就乃創建木龍挑溜北趨圖補偏救弊¶
之為於是引河之事更罷而無有言及者矣(鄂爾泰請/開引河因)¶
(訪知前此不成之故遂有河頭若不迎溜河尾若不順/流開放若不及時三者有一於此無能成河之議髙斌)¶
<pb:KR4f0004_WYG_063-9a>¶
(正欲興辦適大水驟至不便施工迨汛水消退察看停/淤形勢較前低窪恐水長易漫引河難望成功乃建木)¶
(龍於南岸以挑溜/引河之議遂寢)然予以為陶莊之引河不開終無救¶
清口倒灌黄流之善策但南巡四次未至其地用是耿¶
耿於懷適昨嵗東巡河臣吳嗣爵蘇州撫臣薩載各來¶
覲因見嗣爵老病遂以薩載易之與之談及河務以為¶
海口淤泥之説終難行至陶莊引河則必宜開而未敢¶
必也命其抵任悉心相視及薩載之任與督臣髙晉親¶
履其地測量髙下曲直頭尾寛窄繪圖貼説以聞朕復詳酌¶
<pb:KR4f0004_WYG_063-9b>¶
形勢以硃筆㸃記往返相商者不啻數次議既定迺於¶
去嵗九月十六日興工以今嵗二月十五日乗春汛水¶
長之候放流入新河而舊河築攔黄壩以禦之既放之¶
後新河順軌安流直抵周家莊始會清東下去清口較¶
昔逺五里於是永免倒灌之患而引河之工成(引河既/成薩載)¶
(奏河長計一千六十丈其河頭原挑寛四十丈河身河/尾原挑寛三十丈至三十五丈放流後續經將兩涯刷)¶
(塌河頭寛至七十餘丈河身河尾寛至五六十丈河底/水深一丈四五尺亦較原挑刷深六七尺云云此實黙)¶
(邀堤神相至舊河口既築壩堵流并於陶莊積土外添築/新  以防外灘漫水及薩載工竣入覲復面諭於新河)¶
<pb:KR4f0004_WYG_063-10a>¶
(河頭下脣至第三架木龍處添壩一道為重門/保障薩載回任旋即興工亦善後最要機宜也)夫自康¶
熈己夘逮今乾隆丁酉歴七十餘嵗屢舉而未成及一¶
舉而遂成者豈非時有可乗不可乗之殊而總賴¶
天助¶
神相之所致耶其能劼毖籌畫盡人力而不失事機任¶
投艱而弗猶豫者則錫賚酬勲國家之典具在至夫¶
天恩之賜助葢自始事以迄成功予實晝夜在心黙叩¶
禱謝無可言喻而¶
<pb:KR4f0004_WYG_063-10b>¶
河神之佑相非特建¶
崇祠其何以顯¶
明貺達羣誠乎爰即新口石壩建廟¶
妥神俾司事者春秋潔祀以邀惠於無窮並為迎神送¶
神之詞以協律焉¶
　河之舊兮本南每灌清兮黄兼¶
　神之相兮北漸即運河兮賴永恬迎¶
　神之來兮俎豆甘於萬斯年兮恩沛覃¶
<pb:KR4f0004_WYG_063-11a>¶
　　　　右迎神樂¶
　河之新兮移北既避曲兮就直¶
　神之相兮南塞去清口兮無復逼送¶
　神之還兮帷幕飾於萬斯年兮恒戴徳¶
　　　　右送神樂¶
　按記中有河南流近清口始自宋時南徙之語未甚¶
　明確盖宋史所稱神宗熈寧時河道南徙尋經塞治¶
　即蘇軾河復黄樓諸詩所由作也惟統志所稱金明¶
<pb:KR4f0004_WYG_063-11b>¶
　昌時河淮并為一瀆之言為今黄河南徙之確據然¶
　彼時有宋存焉淮泗一帶非金所有地當屬之宋此¶
　因今作河復詩考訂而得者則向之所云自宋時南¶
　徙亦未為不可特未詳明言之耳因附書本記後乾¶
　隆庚子清和月作¶
　¶
　¶
御製文二集巻二十九¶
