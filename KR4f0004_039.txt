# -*- mode: mandoku-view; -*-
#+TITLE: 御製文集
#+DATE: 2015-08-25 00:27:57.798535
#+PROPERTY: ID KR4f0004
#+PROPERTY: BASEEDITION WYG    
#+PROPERTY: JUAN 二集卷五
<pb:KR4f0004_WYG_039-1a>¶
欽定四庫全書¶
御製文二集巻五¶
　説¶
　　烏斯藏即衛藏説¶
藏地處蜀與滇之徼曰藏云者非華言實畨言也畨又¶
或謂之唐古特今班禪額爾徳尼所居實稱藏達賴喇¶
嘛所居實稱衛元明時有烏斯藏朶甘衛指揮諸司之¶
名或以為異於衛藏而不知實同也葢嘗以唐古特文¶
<pb:KR4f0004_WYG_039-1b>¶
字詳覈互證乃知烏斯藏即衛藏其音其義無不一以¶
貫之也且以音言葢薩之餘音滿字為薩音半字為斯¶
音唐古特收音之斯字即與國書之伊字收音通則烏¶
斯之切為衛如烏伊之切為衛也亦猶阿伊之為愛噶¶
伊之為該喀伊之為開也國書斯字伊字雖各為收音¶
然唐古特收音字無伊字而有斯字由烏斯推之而愛¶
亦烏斯該亦噶斯開亦喀斯何不可通之有若夫衛藏¶
之為義則衛葢彼言中也非華言置衛之謂也以烏合¶
<pb:KR4f0004_WYG_039-2a>¶
斯為衛音而中義藏則切匝阿為藏音而其義則淨之¶
謂也唐古特若老若㓜無不知之今以不識唐古特文¶
字之人而與一二譯出華言中辨其是非豈非嚼蠟哉¶
或又曰衛既以中為義則今之所謂前藏之説何居曰¶
此更非唐古特之本有而興於今之華言也然以今日¶
疆域言之自打箭鑪取道由東南迤及西南先經喀木¶
次衛次藏是全藏形勢固宜前喀木而後蔵而衛適其¶
中處之地喀木之木為半字音應從上喀字而其義則¶
<pb:KR4f0004_WYG_039-2b>¶
邉界之謂也今稱前後藏者則因二地有達賴&KR0008;嘛班¶
禪額爾徳尼居之而達賴喇嘛位居長遂並以蔵屬之¶
更易中為前而今自亰都目之且統以為西蔵云耳然¶
則烏斯蔵之即為衛藏不逾信哉夫藏之内屬肇自元¶
代音譯展轉沿薩為斯原無岐舛惟文士墨守楍簡既¶
不克兼諳西竺之書而彼中服習梵文者又豈能筆授¶
心通取腹地史乗傳譌一一悉為釐訂毋惑乎此攷文¶
之難也予因輯同文志類次西藏所𨽻為系三合切音¶
<pb:KR4f0004_WYG_039-3a>¶
者特掲是説以發其凡¶
　　玉璞抵鵲説¶
桓寛鹽鐵論稱中國所鮮外國賤之崑山之旁以玉璞¶
抵烏鵲云云初讀之以為玉璞非抵鵲之物而鵲亦可¶
以不抵此不過舉烏有之事喻貴人之所賤不足以厚¶
中國明盛徳耳今乃知誠有其事而惜寛之未詳言之¶
也葢玉出和闐和闐即崑山之旁支也和闐之人備侍¶
衞者有之問以鵲名則回語亦有之且稱回部諸城皆¶
<pb:KR4f0004_WYG_039-3b>¶
有鵲而和闐獨無詰其故則云傳自古昔和闐之地不¶
可有鵲有鵲必致刀兵地不寧年不豐是以和闐之人¶
見鵲必抵之葢抵之之方不一玉璞初非彼所貴以之¶
扺鵲誠或有之是則寛之説不無有自來而惜未詳言¶
其故耳夫讀古人之書豈可以粗心浮氣遇之而率以¶
評人之是非也哉如抵鵲之事非和闐人自述将終古¶
無知寛之言為非謬者予故詳著斯説以為鹽鐵論之¶
註¶
<pb:KR4f0004_WYG_039-4a>¶
　　麋角解説¶
壬午為鹿角記既辨明鹿與麋皆解角於夏不於冬然¶
月令既有其言而未究其故常耿耿焉昨過冬至&KR0541;憶¶
南苑有所謂麈者(俗名長尾鹿可/為蠅拂即塵尾)或解角於冬亦未可¶
知遣人視之則正值其候有已落地者有尚在&KR1120;骨或¶
雙或落其一者持其已解者以歸乃爽然自失曰天下¶
之理不易窮而物不易格有如是乎使不悉麈之解角¶
於冬將謂月令遂誤而不知吾之誤更有甚於月令者¶
<pb:KR4f0004_WYG_039-4b>¶
矣然則月令遂不誤乎曰月令之誤誤在以麈為麋而¶
不在冬之有解角之獸也葢鹿之於麋北人能辨之而¶
南人則有所弗能麋之與麈亦如是而已耳且説文訓¶
麈有麋屬之言而名苑則又曰鹿大者曰麈羣鹿随之¶
視尾所轉而往也夫鹿也麋也麈也迥然不同亦不相¶
共羣而處實今人所知者而古人乃不悉其孰為鹿孰¶
為麋孰為麈則月令不云夏至麋角解冬至鹿角解為¶
幸矣而又何怪乎其誤麈為麋也耶既釋此疑因為説¶
<pb:KR4f0004_WYG_039-5a>¶
以識之月令古書不必易靈臺時憲則命正訛以示信¶
四海焉¶
　　鄂博説¶
昨命直𨽻總督方觀承考灤河濡水之源兹具圖以來¶
稱濡之源出獨石口東北斯已得其梗概待清暇詳為¶
之考證而記之獨其中有濡經察汗峩軷之語引鄭氏¶
及詩大雅之言以證為軷祭行路神之義則失之逺矣¶
夫峩為我平聲非鄂音而軷則音㧞與博韻更吳越不¶
<pb:KR4f0004_WYG_039-5b>¶
同徒以石之嵯峨及軷祭取義實曲為穿鑿矣夫鄂博¶
乃䝉古語為堆砌之義堆砌石以表祭處䝉古固不知¶
大雅及鄭氏之説也即鄂博字略近亦不過對音書之¶
有何取義於其間哉且䝉古謂山為敖拉謂水為烏蘇¶
如此者奚啻千萬豈能一一為之以漢文而明䝉古之¶
義哉一地名即舛誤如是則所云尺寸度而道里考者¶
亦恐有差以毫釐而謬以千里者多矣故必待一再詳¶
審然後可定其真而先為之説如右¶
<pb:KR4f0004_WYG_039-6a>¶
　　雜説¶
或問古人有識禽言獸語者真乎妄乎曰是妄也非真¶
也曰葛盧之事見於左傳秦仲之事見於史記安可謂¶
之妄曰左氏浮夸馬遷好竒二人之外别有踵之者不¶
一而足然吾皆謂之妄曰皆謂之妄以何知之曰以吾¶
哨鹿知之曰哨鹿之賦不云乎因聲以察情體情以斆¶
聲是非知其語之謂乎曰聲與語不同也金石絲竹匏¶
土革木皆聲也使奏清廟明堂而無人歌其什孰知其¶
<pb:KR4f0004_WYG_039-6b>¶
為清廟明堂乎哨鹿者亦不過因鹿聲之髙下剛柔而¶
随機以應之率能致鹿使鹿聲中有語以傳其意則哨¶
鹿者實不能為鹿語以應其聲鹿聞非其語必且逺跳¶
而去又何能致之哉盧之牛仲之鳥亦不過如鹿聲而¶
已彼安能知其為何語且禽獸豢飬熟或能識人語者¶
有之而畜類則斷無各有其類之語之理吾故槩以為¶
妄而非真¶
　　小春説¶
<pb:KR4f0004_WYG_039-7a>¶
十月小春即婦人孺子皆或知其説而通儒博學曾未¶
訓其義雖嵗時初學等記均以為天時和暖似春故曰¶
小春而歐陽脩詞中亦有小春之句其何以謂之小春¶
則未之前閒也嘗考小雅嵗亦陽止朱註云陽十月也¶
時純隂用事嫌於無陽故名之程子亦云疑於無陽故¶
謂陽月然何時無陽如日有光之類程朱此語葢宗孔¶
氏愛陽惡隂之疏而發明之余以為小春之義當昉乎¶
此夫天時和暖雖十一十二月亦豈無之而不得謂之¶
<pb:KR4f0004_WYG_039-7b>¶
小春者以其非陽月也陽之徳實見於春在乾為元在¶
人為仁在時為春一氣貫通生生不息天地之大徳曰¶
生即天地之大用曰春雖四時流行各司其候而陽春¶
之氣何嘗有一息之間斷哉小春即陽月也世又有以¶
為小陽者更深切而著明不煩重注矣¶
　　開泰説¶
陽交三而成泰此劉琨栁宗元䓁開泰之説所由昉乎¶
泰者通也又安也小往大來内陽外隂與夫任下事上¶
<pb:KR4f0004_WYG_039-8a>¶
君子小人之義註易家論之詳矣余以為泰之所以為¶
泰在九來居三泰之九三即乾之九三也乾之九三曰¶
君子終日乾乾夕惕若葢必有此乾乾惕厲然後能安¶
而弗危通而弗塞以常保其泰也故本爻即曰无平不¶
陂无往不復使無乾惕之意則平者陂而往者復矣又¶
繼之曰艱貞无咎益深切而著明葢艱貞即乾惕也必¶
乾乾以知其艱惕若以守其貞然後得无咎兩爻呼吸¶
相通無不於慄慄危懼三致朂焉元聖訓後世之意篤¶
<pb:KR4f0004_WYG_039-8b>¶
矣凡觀象玩占者皆當以是為棘而有撫世御民之責¶
之人尤不可不凛淵氷而戒盛滿袪安逸而謹思慮庶¶
㡬恒守其泰而不至失其道以流入於否後世賢臣持¶
盈保泰憂盛危明之説胥不外乎是爾¶
　　五明扇説¶
崔豹古今注稱舜廣開視聴作五明扇揚雄方言以為¶
自闗而東謂之箑自闗而西謂之扇自是賦扇者率以¶
五明為舜事怪哉失之逺矣夫舜作漆噐諌者且十人¶
<pb:KR4f0004_WYG_039-9a>¶
五明之扇其雕㡬繁飾過漆器逺矣何不聞有一人諫¶
諍者乎葢扇本門扉禮所謂修闔扇者是也豹本闢四¶
門之意而變其説曰作五明雄又辨其方而類之箑陸¶
機梁元帝之流不察所自遂以華囂之事為舜所創其¶
誣古聖帝不淺也且世本載武王始作箑則舜之時安¶
有所謂扇乎此又不待辨而自明者¶
　　師説¶
或謂人之立於天地間不出乎五倫而師不在其内豈¶
<pb:KR4f0004_WYG_039-9b>¶
朋友足以該之乎曰非也師所以明五倫者也猶天之¶
運四時四時因天運而成嵗五倫因師明而立常四時¶
不出天運而天實以統四時五倫不出師明而師實以¶
該五倫豈朋友而足以該之乎人之生也自羈貫總角¶
誦詩舞勺以至帝者王者無不以次有師易曰䝉以飬¶
正書曰作之師而韓昌黎所云傳道授業解惑則益深¶
切而著明焉夫道者何五倫而已矣授之業使盡五倫¶
之道以解其惑則正以是飬而教以是成豈五倫之外¶
<pb:KR4f0004_WYG_039-10a>¶
别有所謂道哉故師之名雖不列於五倫之内而五倫¶
之名實賴師以明無師則亦無五倫矣而曰五倫之内¶
無師其可乎至於朋友所以相取資而已矣而其間有¶
益者焉有損者焉是尚在已之能擇而謂足以該師之¶
道可乎且吾所謂師非巫醫樂師百工之所謂師也葢¶
道之所存即師之所存之師也而道不外乎明五倫然¶
世之以資進身之階者亦遂以為師似又不若巫醫樂¶
師百工之所謂師矣若夫聖之渇於師愚之恥於師昌¶
<pb:KR4f0004_WYG_039-10b>¶
黎之好為人師及非好為人師皆緒論耳兹故不複言¶
　¶
　¶
　¶
　¶
　¶
　¶
御製文二集巻五¶
